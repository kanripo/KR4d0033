# -*- mode: mandoku-view; -*-
#+TITLE: 雪竇四集
#+DATE: 2015-09-12 00:26:46.677209
#+PROPERTY: ID KR4d0033
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB08n0678-001雪竇四集拈古-一卷.
<pb:KR4d0033_SBCK_001-1a>¶
雪竇和尚拈古¶
　　　　　　　　參學小師　允誠思恭集序¶
至像不形無以應群動圎音非扣無以發異聞苟稱¶
謂之迹遽明必佛祖之機曠達師自壬申歳入夏抵¶
秋旦暮拈提抑&KR0045;今古可一百餘則實不請之友者¶
也崇崇之山浩浩之海分嶮列濬愧我不知其極但¶
集而流諸凡著序文仰俟來哲¶
師舉德山示衆云今夜不荅話問話者三十棒時有¶
僧出禮拜山便打僧云某甲話也未問山云爾是甚¶
處人云新羅人山云未踏船舷好與三十棒法眼拈¶
云大小德山話作兩橛圎明道大小德山龍頭蛇尾¶
<pb:KR4d0033_SBCK_001-1b>¶
師云二老宿雖善裁長補短舎重從輕要見德山亦¶
未可何故德山大似握閫外威權有當斷不斷不招¶
其亂底劒諸人要識新羅僧麽只是撞著露拄底箇¶
瞎漢¶
舉雪峯一日普請自&KR0018;一束藤路逢一僧峯便抛下¶
僧方擬取峯便踏倒歸舉似長生乃云我今日踏者¶
僧快生云和尚替這僧入𣵀槃堂始得峯便休去師¶
云長生大似東家人死西家𦔳哀也好與一踏¶
舉百丈再參馬祖侍立次祖以目視禪牀角頭拂子¶
丈云即此用離此用祖云爾他後開兩片皮將何爲¶
人丈取拂子豎起祖云即此用離此用丈挂拂子於¶
<pb:KR4d0033_SBCK_001-2a>¶
¶
舊處祖便喝百丈直得三日耳聾師云竒怪諸禪德¶
如今列其𣲖者甚多究其源者極少總道百丈於喝¶
下大悟還端的也無然刁刀相似魚魯參差&KR0002;是明¶
眼漢瞞他一㸃不得只如馬祖道爾他後開兩片皮¶
將何爲人百丈豎起拂子爲復如蟲禦木爲復啐啄¶
同時諸人要㑹三日耳聾麽大冶精金應無變色¶
舉崇壽指凳子云識得凳子周匝有餘雲門云識得¶
凳子天地懸殊師云澤廣藏山理能伏豹¶
舉永嘉大師到六祖遶禪牀三匝振錫一下卓然而¶
立祖云夫沙門具三千威儀八萬細行大德從何方¶
而來生大我慢師便喝乃云當時&KR0002;下得者一喝免¶
<pb:KR4d0033_SBCK_001-2b>¶
見龍頭蛇尾又再舉遶禪牀三匝振錫一下卓然而¶
立代祖師云未到曹溪與爾三十棒了也¶
舉仰山指雪師子云還有過得此色者麽雲門云當¶
時便與推倒師云只解推倒不能扶起¶
舉香嚴垂語云如人上樹口㘅樹枝手不攀枝脚不¶
踏樹樹下有人問西來意不對則違他所問&KR0002;對又¶
喪身失命當恁時作麽生即是有虎頭上座云上樹¶
即不問未上樹請和尚道嚴呵呵大𥬇師云樹上道¶
即易樹下道即難老僧上樹也致將一問來¶
舉僧問魯祖如何是不言言祖云爾口在什麽處僧¶
云某甲無口祖云將什麽喫飯僧無語師云好劈脊¶
<pb:KR4d0033_SBCK_001-3a>¶
便棒者般漢開口了合不得合口了開不得¶
舉僧問雪峯古㵎寒泉時如何峯云瞪目不見底僧¶
云飲者如何峯云不從口入僧舉到趙州州云不可¶
從鼻孔裏入僧却問趙州古㵎寒泉時如何州云苦¶
云飲者如何州云死雪峯聞舉云趙州古佛從此不¶
荅話師云衆中㹅道雪峯不出者僧問頭所以趙州¶
不肯如斯話會深屈古人雪竇即不然斬釘截鐵本¶
分宗師就下平髙難爲作者¶
舉僧問西堂和尚有問有荅賔主歷然無問無荅時¶
如何堂云怕爛却去那僧問長慶有問有荅賔主歷¶
然無問無荅時如何慶云相逢盡道休官去林下何¶
<pb:KR4d0033_SBCK_001-3b>¶
曾見一人師云何不與本分草料¶
舉林際示衆云我於先師處三度喫六十棒如蒿枝¶
子拂相似如今思一頓棒喫誰爲下手僧出衆云某¶
甲下手際拈棒與僧僧擬接際便打師云林際放處¶
較危收來太速¶
舉欽山一日上堂竪起拳又開云開即爲掌五指參¶
差復握云如今爲拳必無髙下還有商量也無一僧¶
出衆竪起拳山云爾只是箇無開合漢師云雪竇即¶
不然乃竪拳云握則爲拳有髙有下復開云開則成¶
掌無黨無偏且道放開爲人好把定爲人好開也造¶
車握也合轍&KR0002;謂閇門造車出門合轍我也知爾向¶
<pb:KR4d0033_SBCK_001-4a>¶
&KR0017;窟裏作活計¶
舉僧問睦州髙揖釋迦不拜彌勒時如何州云昨日¶
有人問趕出了也僧云和尚恐專甲不實州云拄杖¶
不在苕菷柄聊與三十師云睦州只有受璧之心且¶
無割城之意¶
舉&KR0037;樹問僧近離甚處云漢國樹云漢國天子還重¶
佛法也無僧云苦哉賴值問著某甲問著别人即禍¶
生云作箇什麽僧云人尚不見有何佛法可重云闍¶
梨受戒多少時僧云二十夏云大好不見有人便打¶
師云者僧棒即喫要且去不再來&KR0037;樹令雖行爭奈¶
無風浪起¶
<pb:KR4d0033_SBCK_001-4b>¶
舉趙州問婆子什麽處去云偷趙州笋去州云忽遇¶
趙州又作麽生婆子便掌州便休去師云好掌更下¶
兩掌也無勘處¶
舉保壽開堂日三聖推出一僧壽便打聖云漝麽爲¶
人瞎却鎭州一城人眼去在壽便歸方丈師云保壽¶
三聖雖發明林際正法眼藏要且只解無佛處稱尊¶
當時者僧&KR0002;是箇漢纔&KR0013;推出便掀倒禪牀直饒保¶
壽全機也較三千里¶
舉無業馬祖僧問如何是佛云莫妄想師云塞却鼻¶
孔又問如何是佛云即心是佛師云拄却舌頭¶
舉僧問德山從上諸聖什麽處去山云作麽作麽僧¶
<pb:KR4d0033_SBCK_001-5a>¶
云勑㸃飛龍馬跛鱉出頭來山便休去至來日山浴¶
出其僧過茶與德山山撫僧背一下僧云者老漢方¶
始瞥地師云然精金百煉須要本分鉗鎚德山旣以¶
巳妨人者僧還同受屈以拄杖一劃云適來公案且¶
致從上諸聖什麽處去大衆擬議師一時打趂¶
舉保福簽𤓰次太原孚上座到來福云道得與爾𤓰¶
喫孚云把將來福度一片𤓰與孚孚接得便去師云¶
雖是死蛇解弄也活誰是好手者試請辨看¶
舉南泉示衆云道非物外物外非道趙州出問如何¶
是物外道泉便打州云和尚莫打某甲向後錯打人¶
去在泉云龍蛇易辨衲子難瞞師云趙州如龍無角¶
<pb:KR4d0033_SBCK_001-5b>¶
似蛇有足當時不管盡法無民直須喫棒了趂出¶
舉洞山到雲門門問近離甚處山云查渡云夏在甚¶
處山云湖南報慈云甚時離山云去年八月門云放¶
爾三頓棒山至來日却上問訊昨日蒙和尚放三頓¶
棒不知過在什麽處門云飯袋子江西湖南便漝麽¶
去山於此大悟師云雲門氣宇如王拶著便冰消瓦¶
觧當時&KR0002;據令而行子孫也未到斷絶¶
舉一僧叅馬大師師畫一圎相云入也打不入也打¶
僧便入師便打僧云和尚打某甲不得大師靠却拄¶
杖休去師云二俱不了和尚打某甲不得靠却拄杖¶
擬議不來劈脊便打¶
<pb:KR4d0033_SBCK_001-6a>¶
舉興化問剋賔維那不乆爲唱道之首賔云不入者¶
保社化云㑹來不入不會不入賔云没交渉化便打¶
乃云剋賔維那法戰不勝罰錢五貫充設饡飯至來¶
日齋時興化自白槌云剋賔維那法戰不勝不得喫¶
飯即便趕出師云剋賔要承嗣興化罰錢出院且致¶
却須索取者一頓棒始得且問諸人棒旣喫了作麽¶
生索雪竇要斷不平之事今夜與剋賔維那雪屈以¶
拄杖一時打散¶
舉僧問長慶衆手淘金誰是得者慶云有𠆸倆者得¶
僧云學人還得也無慶云大逺在師代者僧當時便¶
喝復云有𠆸倆者得一手分付有𠆸倆者不得兩手¶
<pb:KR4d0033_SBCK_001-6b>¶
分付學人還得也無蒼天蒼天¶
舉大慈示衆云山僧不解荅話只是識病時有僧出¶
大慈便歸方丈師云大凢扶竪宗乗須辨箇得失且¶
大慈識病不荅話時有僧出便歸方丈雪竇識病不¶
荅話或有僧出劈脊便打諸方識病不荅話有僧出¶
必然别有長處敢有一箇動著大唐天子只三人¶
舉趙州到黃蘗蘗見來便關却方丈州云救火救火¶
黃蘗便出擒住云道道州云賊過後張弓師云直是¶
好𥬇𥬇湏三十年忽有箇衲僧問雪竇𥬇箇什麽𥬇¶
賊過後張弓¶
舉僧問鏡清學人未逹其源乞師方便清云是什麽¶
<pb:KR4d0033_SBCK_001-7a>¶
源云其源清云&KR0002;是其源爭受方便師云死水裏浸¶
却有什麽用處侍者問適來成裭伊清云無侍者云¶
不成裭伊清云無侍者云和尚尊意如何清云一㸃¶
水墨兩處成龍師云猶較些子雪竇不是減鏡清威¶
光要與者僧相見是什麽源其源三十年後與爾三¶
十棒¶
舉僧問香林如何是衲衣下事林云臘月火燒山師¶
云臘月燒山萬種千般翹松鶴冷踏雪人寒逹磨不¶
㑹大難大難¶
舉本仁和尚示衆云㝷常不欲向聲前句後皷弄人¶
家男女何故且聲不是聲色不是色時有僧問如何¶
<pb:KR4d0033_SBCK_001-7b>¶
是聲不是聲仁云喚作色得麽云如何是色不是色¶
仁云喚作聲得麽僧禮拜仁云且道爲汝說荅汝話¶
&KR0002;人辨得有箇入處師云本仁也甚竒恠要且貪觀¶
天上旣非聲前句後且作麽生入¶
舉雲門示衆云老胡生下一手指天一手指地周行¶
七歩目顧四方天上天下唯我獨尊當時&KR0002;見一棒¶
打煞與狗喫却貴啚天下太平師云便與掀倒禪牀¶
舉國師三喚侍者㸃即不到侍者三應到即不㸃將¶
謂吾辜&KR0018;汝誰知汝辜&KR0018;吾瞞雪竇不得雲門道作¶
麽生是國師辜&KR0018;侍者處㑹得也是無端師云元來¶
不㑹作麽生是侍者&KR0499;&KR0018;國師粉骨碎身未報得師¶
<pb:KR4d0033_SBCK_001-8a>¶
云無端無端¶
復舉僧問投子國師三喚侍者意旨如何投子云抑¶
逼人作麽師云垜根漢僧問興化化云一盲引衆盲¶
師云端的瞎僧問玄沙沙云侍者却會師云停囚長¶
智僧問趙州州云如人暗中書字字雖不成文彩巳¶
彰師便喝僧問雪竇雪竇便打也要諸方㸃檢乃成¶
頌云師資㑹遇意非輕無事相將草裏行&KR0018;汝&KR0018;吾¶
人莫問任從天下競頭爭¶
舉僧問智門和尚如何是佛云踏破草鞋赤脚走僧¶
云如何是佛向上事云拄杖頭上挑日月師云千兵¶
易得一將難求¶
<pb:KR4d0033_SBCK_001-8b>¶
舉師祖問南泉摩尼珠人不識如來藏裏親収得如¶
何是如來藏云王老師與爾往來者是藏師云草裏¶
漢祖云不往不來者云亦是藏師云雪上加霜祖云¶
如何是珠師云嶮百尺竿頭作𠆸倆不是好手者裏¶
著得箇眼賔主互換便能深入虎穴或不漝麽縱饒¶
師祖悟去也是龍頭蛇尾漢¶
舉僧禮拜雪峯峯打五棒僧云專甲有什麽過峯又¶
打五棒師云雪竇不曾與人葛藤前五棒日照天臨¶
後五棒雲騰致雨爾&KR0002;辨得也好與五棒¶
舉馬大師令智藏馳書上徑山山接書開見一圎相¶
於中下一㸃國師聞舉云欽師猶&KR0013;馬師惑師云徑¶
<pb:KR4d0033_SBCK_001-9a>¶
山&KR0013;惑且致&KR0002;將呈似國師别作箇什麽𠆸倆免&KR0013;¶
惑去有老宿云當時坐却便休亦有道但與劃破&KR0002;¶
與麽只是不識羞敢謂天下老師各具金剛眼睛廣¶
作神通變化還免得麽雪竇見處也要諸人共知只¶
者馬師當時畫出早自惑了也¶
舉鏡清問僧趙州與茶去爾作麽生㑹僧便出去淸¶
云邯鄲學歩師云者僧不是邯鄲人爲什麽學唐歩¶
&KR0002;辨得出與爾茶喫¶
舉僧問雲門如何是法身向上事云向上與爾道即¶
不難作麽生㑹法身僧云請和尚鑒云鑒即且致作¶
麽生㑹法身僧云與麽與麽云者箇是長連牀上學¶
<pb:KR4d0033_SBCK_001-9b>¶
得底我且問爾法身還喫飯麽僧無語師云將成九¶
仞之山不進一籄之土過在什麽處¶
舉趙州訪茱茰&KR0138;上法堂茱茰云看箭州亦云看箭¶
茱茰云過州云中師云二俱作家蓋是茱茰趙州二¶
俱不作家箭鋒不相柱直饒齊發齊中也只是箇射¶
垜漢¶
舉林際與普化去施主家齋際問毛吞巨海芥納須¶
彌爲復是神通妙用爲復法爾如然化踢倒飯牀際¶
云太麤生化云者裏是甚所在說麤說細際休去至¶
來日又同赴一施主齋際復問今日供養何似昨日¶
化又踢倒飯牀際云太麤生化云瞎漢佛法說什麽¶
<pb:KR4d0033_SBCK_001-10a>¶
麤細際吐舌師云兩箇老賊喫飯也不了好與二十¶
棒棒雖行且那箇是正賊¶
舉三角示衆云&KR0002;論此事眨上眉毛早是蹉過麻谷¶
出云蹉過即不問如何是此事角云蹉過谷便掀倒¶
禪床三角便打師云兩箇有頭無尾漢眉毛未曾眨¶
上說什麽此事蹉過有僧問眉毛爲什麽不眨上師¶
便打¶
舉睦州喚僧大德僧廻首州云擔版漢師云睦州只¶
具一&KR0215;眼何故者僧喚旣廻頭因甚却成擔版¶
舉巖頭叅德山跨門便問是凢是聖德山便喝巖頭¶
便禮拜洞山聞舉云&KR0002;不是奯公大難承當巖頭云¶
<pb:KR4d0033_SBCK_001-10b>¶
洞山老漢不識好惡我當時一手擡一手搦師云然¶
則德山門下草偃風行要且不能塞斷人口當時纔¶
禮拜劈脊便打非唯勦絶洞山亦乃把定奯老還會¶
麽李將軍有嘉聲在不得封矦也是閑¶
舉巴陵示衆祖師道不是風動不是幡動旣不是幡¶
風向什麽處著有人與祖師作主出來與巴陵相見¶
師云雪竇道風動幡動旣是風幡向甚處著有人與¶
巴陵作主亦出來與雪竇相見¶
舉則川與龐居士摘茶次士云法界不容身師還見¶
我麽川云&KR0002;不是老師洎與龐公荅話士云有問有¶
荅蓋是㝷常川不管士云適來莫恠相借問麽川亦¶
<pb:KR4d0033_SBCK_001-11a>¶
不管士喝云者無禮儀漢待我一一舉似明眼人去¶
在川拈茶籃便歸師云則川只解把定封疆不能同¶
生同死當時好與捋下幞頭誰敢喚作龐居士¶
舉僧問雲門一言道盡時如何門云裂破師彈指三下¶
舉僧問睦州一言道盡時如何州云老僧在爾鉢囊¶
裏師呵呵大𥬇¶
舉本生和尚以拄杖示衆云我&KR0002;拈起爾便向未拈¶
起時作道理我&KR0002;不拈起爾便向拈起時作主宰且¶
道老僧爲人在甚處時有僧出云不敢妄生節目生¶
云也知闍梨不分外僧云低低處平之有餘髙髙處¶
觀之不足生云節目上更生節目僧無語生云掩鼻¶
<pb:KR4d0033_SBCK_001-11b>¶
偷香空招罪犯師云者僧也善能切磋爭奈弓折箭¶
盡然雖如此且本生是作家宗師拈起也天廻地轉¶
應湏拱手歸降放下也草偃風行必合全身逺害還¶
見本生爲人處也無師復拈起拄杖云太平本是將¶
軍致不許將軍見太平¶
舉僧問雪峯聲聞人見性如夜見月菩薩人見性如¶
晝見日未審和尚見性如何峯打三下其僧復問巖¶
頭巖頭打三掌師云應病設藥且與三下&KR0002;據令而¶
行合打多少¶
舉太原孚上座叅雪峯至法堂上顧視雪峯便下看¶
知事師云一千五百人作家宗師&KR0013;孚老一覷便髙¶
<pb:KR4d0033_SBCK_001-12a>¶
竪降旗孚至來日入方丈云昨日觸悮和尚峯云知¶
是般事便休師云果然僧問雲門作麽生是觸悮處¶
門便打師云打得百千萬箇有什麽用處直須盡大¶
地人喫棒方可扶竪雪峯且道太原孚具什麽眼¶
舉安國問僧得之於心伊蘭作栴檀之樹失之於旨¶
甘露乃蒺䔧之園我要箇語具得失兩意僧竪起拳¶
云不可喚作拳頭國云只爲喚作拳頭師云無繩自¶
縛漢拳頭也不識¶
舉僧請益雲門大師玄沙三種病人話門云爾禮拜¶
著僧禮拜起門以拄杖便挃僧退後門云爾不是患¶
盲復喚近前來僧近前門云爾不是患聾乃云還㑹¶
<pb:KR4d0033_SBCK_001-12b>¶
麽僧云不㑹門云爾不是患瘂僧於此有省師便喝¶
云者盲聾瘖瘂漢&KR0002;不是雲門驢年去如今有底或¶
拈槌竪拂不管教近前又不來還㑹麽不應諸方還¶
奈何得麽雪竇&KR0002;不奈何爾者一隊驢漢又堪作箇¶
什麽以拄杖一時打趂¶
舉僧問香嚴如何是王索仙陀婆嚴云過者邊來師¶
云鈍致煞人僧問趙州王索仙陀婆時如何州曲躬¶
义手師云索鹽奉馬¶
舉皷山示衆云&KR0002;論此事如一口劒時有僧問承和¶
尚有言&KR0002;論此事如一口劒和尚是死屍學人是死¶
屍如何是劒山云拕出者死屍僧應喏歸衣鉢下打¶
<pb:KR4d0033_SBCK_001-13a>¶
揲便行山至晚問首座問話僧在否座云當時便去¶
也山云好與二十棒師云諸方老宿㹅道皷山失却¶
一&KR0215;眼殊不知重賞之下必有勇夫然雖如此&KR0002;子¶
細㸃檢來未免一時埋却¶
舉睦州問武陵長老了即毛端吞巨海始知大地一¶
微塵作麽生云和尚問誰州云問長老云何不領話¶
州云我不領話爾不領話師云墮也墮也復云者葛¶
藤老漢好與劃斷拈拄杖云什麽處去也¶
舉仰山坐次大禪佛到翹一足云西天二十八祖亦¶
如是唐土六祖亦如是和尚亦如是某甲亦如是山¶
下禪牀打四藤條師云藤條未到打折因什麽只與¶
<pb:KR4d0033_SBCK_001-13b>¶
四下湏是箇斬釘截鐵漢始得大禪後到藿山自云¶
集雲峯下四藤條天下大禪佛叅山云打鍾著禪使¶
走師云者漢雖見機而變爭奈有頭無尾¶
舉玄沙與天龍入山見虎龍云前靣是虎沙云是汝¶
師云要與人天爲師前靣端的是虎¶
舉南泉山下有一庵主行僧經過謂庵主云近日南¶
泉和尚出丗何不去禮拜主云非但南泉直饒千佛¶
出興亦不能去泉聞令趙州去看州見便禮拜主不¶
管州從西過東主亦不管州又從東過西主亦不管¶
州云草賊大敗拽下簾子便行歸舉似南泉泉云從¶
來疑著者漢師云大小南泉趙州被箇擔版漢勘破¶
<pb:KR4d0033_SBCK_001-14a>¶
了也¶
舉僧問風穴語嘿渉離微如何通不犯穴云常憶江¶
南三月裏鷓鴣啼處百花鮮曾有僧問雪竇對他道¶
劈腹剜心又且如何復云因風吹火别是一家傷鼈¶
恕龜必應有主¶
舉巖頭雪峯欽山到德山欽山問天皇也恁麽道龍¶
潭也恁麽道未審德山作麽生道山云爾試舉天皇¶
龍潭底看欽山擬議德山便打欽山被打歸延壽堂¶
云是即是打我太煞巖頭云爾恁麽他後不得道見¶
德山師云諸禪德欽山致箇問端甚是竒特爭奈龍¶
頭蛇尾爾試舉天皇龍潭底看坐具便&KR2260;大丈夫漢¶
<pb:KR4d0033_SBCK_001-14b>¶
捋虎&KR0161;也是本分他旣不能德山令行一半令&KR0002;盡¶
行雪峯巖頭㹅是𣵀槃堂裏漢¶
舉僧問智門和尚如何是般&KR0002;體云蚌含明月僧云¶
如何是般&KR0002;用云兎子懷胎師云非唯把定丗界亦¶
乃安貼&KR0022;家&KR0002;善能叅詳便請丹霄獨歩¶
舉烏臼有玄紹二上座到臼云二禪伯近離甚處云¶
江西臼便打僧云乆聞和尚有此機要臼云爾旣不¶
㑹第二箇近前來僧擬議臼亦打云同坑無異土叅¶
堂去師云宗師眼目須至恁麽如金翅擘海直取龍¶
吞有般漢眼目未辨東西拄杖不知顚倒只管說照¶
用同時人境俱奪¶
<pb:KR4d0033_SBCK_001-15a>¶
舉僧辭大隨隨問甚處去云峩眉禮拜普賢去隨竪¶
起拂子云文殊普賢惣在者裏僧畫一圎相抛於背¶
後隨云侍者將一貼茶與者僧雲門別云西天斬頭¶
截臂者裏自領出去師云煞人刀活人劒具眼底辨取¶
舉雪峯問僧見說大德曾爲天使來是否云不敢峯¶
云爭解與麽來德云仰慕道德豈憚關山峯云汝猶¶
醉在出去僧便出峯乃召大德僧廻首峯云是什麽¶
僧亦云是什麽峯云者&KR0238;桶僧無語峯却顧謂鏡清¶
云好箇師僧向&KR0238;桶裏著到清云和尚豈不是據&KR0323;¶
結案峯云也是我㝷常用底忽&KR0002;喚廻是什麽被他¶
道者&KR0238;桶又作麽生清云成何道理峯云我與麽及¶
<pb:KR4d0033_SBCK_001-15b>¶
伊爾又道據&KR0323;結案他與麽及我又道成何道理一¶
等是什麽時節其閒有得不得清云不見道醍醐上¶
味爲丗所珎遇此之人飜成毒藥師云看他父子相¶
投言氣相合知者謂粉骨碎身此恩難報不知者謂¶
扶髙抑下臨危悚人毒藥醍醐千載龜鑑還㑹麽者¶
&KR0238;桶¶
舉僧問大梅如何是祖師西來意梅云西來無意僧¶
舉到鹽官官云一箇棺材兩箇死漢玄沙聞舉云鹽¶
官是作家師云三箇也得¶
舉雲門問新羅僧爾是甚處人云新羅人門云將什¶
麽過海云草賊大敗門云爲什麽在我手裏云恰是¶
<pb:KR4d0033_SBCK_001-16a>¶
門云一任㪍趒師云雲門老漢龍頭蛇尾放過者僧¶
爲什麽在我手裏恰是劈脊便打¶
舉北禪問僧近離甚處云黄州禪云夏在甚處云資¶
福禪云福將何資云兩重公案禪云爭奈在我手裏¶
云在手裏即収取禪便打者僧不甘隨後趂出師云¶
竒恠宛有超師之作還知者僧麽只解貪前不能顧¶
後&KR0002;在雪竇手裏棒折也未放在¶
舉睦州示衆云我見百丈不識好惡大衆方集以拄¶
杖一時打下復召大衆大衆廻首丈云是什麽有什¶
麽共語處黄蘗和尚大衆方集以拄杖一時打下復¶
召大衆大衆廻首蘗云月似彎弓少雨多風猶較些¶
<pb:KR4d0033_SBCK_001-16b>¶
子師云說什麽猶較直是未在&KR0002;據雪竇衆集一時¶
打下便休或有箇無孔鐵槌爲衆竭力善能擔荷可¶
以籠&KR0449;古今乾坤把斷師驀拈拄杖云放過一著¶
舉玄沙見皷山來作一圎相山云人人出者箇不得¶
沙云情知爾向驢胎馬腹裏作活計山云和尚又作¶
麽生玄沙云人人出者箇不得山云和尚漝麽道得¶
某甲爲什麽不得沙云我得爾不得師云只解貪觀¶
白浪不知失却手橈¶
舉南泉示衆云王老師賣身去也還有人買麽一僧¶
出衆云某甲買泉云不作貴不作賤作麽生買僧無¶
語卧龍代云和尚屬專甲禾山云是何道理趙州云¶
<pb:KR4d0033_SBCK_001-17a>¶
明年與和尚作頌布衫師云雖然作家競買要且不¶
解輸機且道南泉還肯麽雪竇也擬酬箇價直令南¶
泉進且無門退亦無地不作貴不作賤作麽生買别¶
處容和尚不得¶
舉茱茰把一橛竹上堂云還有虚空裏釘得橛麽時¶
有靈虚上座出云虚空是橛茱茰便打虚云莫錯打¶
某甲茱茰休去師云&KR0002;要此話大行直湏打了趂出¶
舉夾山與定山同行言話次定山云生死中無佛則¶
無生死夾山云生死中有佛則不迷生死互相不肯¶
同上大梅相見了具說前事夾山問未審那箇親那¶
箇踈梅云一親一踈山又問那箇親梅云且去明日¶
<pb:KR4d0033_SBCK_001-17b>¶
來夾山至來日又問未審那箇親梅云親者不問問¶
者不親夾山住後云我當時在大梅失却一&KR0215;眼師¶
云夾山畢竟不知換得一&KR0215;眼大梅老漢當時聞舉¶
&KR0002;以棒一時打出豈止劃斷兩人葛藤亦乃爲天下¶
宗匠¶
舉僧問保福雪峯平生有何言句得似羚羊挂角時¶
福云我不可作雪峯弟子不得師云一千五百箇布¶
衲保福較些些子¶
舉僧問長慶羚羊未挂角時如何慶云草裏漢云挂¶
角後如何慶云亂叫喚云畢竟如何慶云驢事未了¶
馬事到來師云寜可碎身&KR0002;微塵終不瞎箇衆生眼¶
<pb:KR4d0033_SBCK_001-18a>¶
長慶較些些子復云一般漢設使羚羊未挂角也似¶
萬里望郷關¶
舉僧問巴陵祖意敎意同别陵云雞寒上樹鴨寒下¶
水僧問睦州祖意敎意同别州云青山自青山白雲¶
自白雲師云問旣一般荅亦相似其中有利地自利¶
瞞人自瞞&KR0002;㸃檢分明管取解空第一¶
舉趙州示衆云今夜荅話去有解問者出來時有僧¶
出州云比來抛塼引玉引得箇墼子法眼和尚遂乃¶
舉問覺鐵觜先師意作麽生覺云如國家拜將乃問¶
甚人去得時有人出云某甲去得云爾去不得法眼¶
去我㑹也師云刢利漢聞舉便知落處然雖如此放¶
<pb:KR4d0033_SBCK_001-18b>¶
過覺鐵觜夫宗師語不虚發出來必是作家因什麽¶
抛塼引墼諸禪德要識趙州麽從前汗馬無人見只¶
要重論蓋代功¶
舉躭源辭國師歸省覲馬祖於地上作一圎相展坐¶
具禮拜祖云子欲作佛去源云某甲不解&KR1091;目祖云¶
吾不如汝師云然猛虎不食其子爭奈來言不豐諸¶
人要識躭源麽只是箇藏身露影漢¶
舉潙山問仰山甚處來云田中來潙云田中多少人¶
山挿下鍬子义手而立潙云南山大有人刈𦭘山拈¶
得鍬子便行玄沙云我當時&KR0002;見與踏倒鍬子鏡清¶
云不奈船何打破戽斗僧問明招古人意在挿鍬處¶
<pb:KR4d0033_SBCK_001-19a>¶
义手處招喚某專甲僧應喏招云還曾夣見仰山麽¶
師云諸方老宿咸謂挿鍬話竒特也大似隨邪逐惡¶
&KR0002;據雪竇見處仰山被潙山一問直得草繩自縛去¶
死十分¶
舉玄沙問僧近離甚處云瑞巖沙云瑞巖有何言句¶
僧云長喚主人翁自云諾醒醒著他後莫受人瞞沙¶
云一等是弄精䰟甚竒恠却云何不且在彼中僧云¶
瑞巖遷化也沙云如今還喚得應麽無對師云蒼天¶
蒼天¶
舉雪峯問僧近離甚處云覆船峯云生死海未渡爲¶
什麽覆船師代云乆響雪峯待者老漢擬議拂袖便¶
<pb:KR4d0033_SBCK_001-19b>¶
行其僧當時無語歸舉似覆船船云何不道渠無生¶
死僧再至雪峯舉此語峯云此不是爾語云是覆船¶
恁麽道峯云我有二十棒&KR0009;與覆船二十棒老僧自¶
喫不干闍梨事師云能區能别能煞能活&KR0002;也辨得¶
天下横行¶
舉德山圎明示衆云但有問荅只竪一指頭寒則普¶
天普地寒師云什麽處見俱胝老熱則普天普地熱¶
師云莫錯認定盤星森羅萬像徹下孤危大地山河¶
通上嶮絶甚麽處得一指頭禪¶
舉僧問南院從上諸聖什麽處去院云不上天堂即¶
入地獄云和尚作麽生院云還知寶應老落處麽僧¶
<pb:KR4d0033_SBCK_001-20a>¶
擬議院以拂子驀口打復喚僧近前云令合是爾行¶
又打一拂子師云令旣自行且拂子不知來處雪竇¶
道箇瞎且要雪上加霜¶
舉保福問長慶盤山道光境俱忘復是何物洞山道¶
光境未忘復是何物據二老宿㹅未得勦絶作麽生¶
道得勦絶去慶良乆福云情知向&KR0017;窟裏作活計慶¶
云爾作麽生福云兩手扶犁水過𦞃師云俱忘未忘¶
㹅由我保福因什麽道未得勦絶酌然能有幾箇諸¶
人又作麽生道免得長慶在&KR0017;窟裏師云栁絮隨風¶
自西自東¶
舉大梅聞鼯鼠鳥聲謂衆云即此物非他物汝善護¶
<pb:KR4d0033_SBCK_001-20b>¶
持吾當逝矣師云者漢生前莽鹵死後顢頇即此物¶
非他物是何物還有分付處也無有般漢不解截斷¶
大梅脚跟只管道貪程太速¶
舉雪峯示衆云望州亭與爾相見了也烏石嶺與爾¶
相見了也僧堂前與爾相見了也保福問鵝湖僧堂¶
前且致望州亭烏石嶺什麽處相見鵝湖驟歩歸方¶
丈保福便入僧堂師云二老宿是即是只知雪峯放¶
行不見雪峯把定忽有箇衲僧出問未審雪竇作麽¶
生豈不是别機冝識休咎底漢還有望州亭烏石嶺¶
相見底衲僧麽良乆云擔版禪和如麻似粟¶
舉趙州問大慈般&KR0002;以何爲體慈云般&KR0002;以何爲體¶
<pb:KR4d0033_SBCK_001-21a>¶
州呵呵大𥬇至來日州掃地次大慈却問般&KR0002;以何¶
爲體州放下掃箒呵呵大𥬇師云前來也𥬇後來也¶
𥬇𥬇中有刀大慈還識麽直饒識得也未免喪身失命¶
舉德山一日飯遲自掌鉢至法堂上雪峯見云者老¶
漢鍾未鳴皷未響托鉢向什麽處去德山便廻峯舉¶
似巖頭頭云大小德山不㑹末後句山聞舉令侍者¶
喚巖頭至方丈問爾不肯老僧那巖頭宻啓其意山¶
至來日上堂與㝷常不同巖頭到僧堂前撫掌大𥬇¶
云且喜得老漢㑹末後句他後天下人不柰何雖然¶
如此只得三年明招代德山云咄咄没處去没處去¶
師云曾聞說箇獨眼龍元來只有一&KR0215;眼殊不知德¶
<pb:KR4d0033_SBCK_001-21b>¶
山是箇無齒大蟲者不是巖頭識破爭得明日與昨¶
日不同諸人要會末後句麽只許老胡知不許老胡¶
㑹¶
舉雪峯一日見獼猴乃云者獼猴各各背一靣古鏡¶
三聖便問歷劫無名何以彰爲古鏡峯云瑕生也聖¶
云一千五百人善知識話頭也不識峯云老僧住持¶
事煩師云好與二十棒者棒放過也好免見將錯就錯¶
舉僧問國師如何是本身盧舎那云與老僧過淨瓶¶
來僧將到淨瓶云却安舊處著僧復問如何是本身¶
盧舎那云古佛過去乆矣雲門大師道無眹跡師云¶
直得一手指天一手指地爭得無還㑹麽雲在嶺頭¶
<pb:KR4d0033_SBCK_001-22a>¶
閑不徹水流澗下大忙生¶
舉僧問洞山時時勤拂拭莫遣惹塵埃爲什麽不得¶
他衣鉢山云直饒道本來無一物也未合得他衣鉢¶
且道什麽人合得僧下九十六轉語皆不相契末後¶
云設使將來他亦不要洞山深肯師云他旣不受是¶
眼將來底必應是瞎還見祖師衣鉢麽&KR0002;於此入門¶
便乃兩手分付非但大&KR0067;嶺頭一箇提不起設使闔¶
國人來且&KR0323;&KR0323;將去¶
舉僧問投子依稀似半月髣象&KR0002;三星乾坤収不得¶
師於何處明子云道什麽云想師只有湛水之波且¶
無滔天之浪子云閑言語師云投子古佛不可道不¶
<pb:KR4d0033_SBCK_001-22b>¶
知&KR0002;㸃撿來直是天地懸隔纔問便和聲打¶
舉洛浦乆爲林際侍者到夾山問自逺趨風乞師一¶
接山云目前無闍梨此閒無老僧浦便喝山云住住¶
闍梨莫草草忩忩雲月是同溪山各異截斷天下人¶
舌頭即不無爭敎無舌人解語無對山便打師云者¶
漢可悲可痛鈍致他林際他旣雲月是同我亦溪山¶
各異說什麽無舌人不解語坐具劈口便&KR2260;夾山&KR0002;¶
是箇知方漢必然明䆫下安排¶
舉三聖問雪峯透網金鱗以何爲食峯云待汝出網¶
來向汝道聖云一千五百人善知識話頭也不識峯¶
云老僧住持事煩師云可惜放過好與二十棒者棒¶
<pb:KR4d0033_SBCK_001-23a>¶
一棒也饒不得直是罕遇作家¶
舉伏牛爲馬祖馳書到國師處國師問馬祖有何言¶
句示人牛云即心是佛國師云是什麽語話良乆再¶
問更有什麽言句牛云不是心不是佛不是物國師¶
云猶較些子師代當時便喝牛却問和尚此間如何¶
國師云三㸃如流水曲似刈禾鎌師云是什麽語話¶
也好與一拶見之不取千載難忘¶
舉玄沙問鏡清我不見一法爲大過患爾道不見什¶
麽法清指露柱云莫是不見者箇法麽沙云浙中清¶
水白米從爾喫佛法則未在師云大小鏡清被玄沙¶
熱瞞我當時&KR0002;見但只向道靈山授記也未到如此¶
<pb:KR4d0033_SBCK_001-23b>¶
舉先報慈問僧近離甚處云卧龍慈云在彼多少時¶
云經冬過夏慈云龍門無宿客爲什麽在彼許多時¶
云師子窟中無異獸慈云爾試作師子吼看云&KR0002;作¶
師子吼即無和尚慈云念汝新到且放三十棒師云¶
竒恠諸禪德&KR0002;平展則兩不相傷據令則彼此俱嶮¶
還㸃撿得麽¶
舉船子云千尺&KR0093;綸直下垂一波纔動萬波隨夜静¶
水寒魚不食滿船空載月明歸師云者漢勞而無功¶
忽&KR0002;雲門道一句合頭語萬刼繫驢橛又作麽生免¶
此過良乆云莫謂水寒魚不食如今釣得滿船歸¶
舉投子問巨榮禪客老僧未曽有一言半句挂諸方¶
<pb:KR4d0033_SBCK_001-24a>¶
耳目何用要見山僧僧云到者裏不施三拜要且不¶
甘子云岀家兒得恁麽没碑記僧遶禪床一匝而出¶
子云有眼無耳　六月火邊坐師云也不得放過&KR0138;¶
轉便與擒住便喝是誰不甘&KR0002;跳得出不妨是一貟衲僧¶
舉祖師道六塵不惡還同正覺拄杖子是塵有甚麽¶
過過旣無應合辨主所以道糞掃堆上現丈六金身¶
且拈在一邊赤肉團上壁立千仞又放過一著直饒¶
八靣四方正好連架打¶
舉古云眼裏著沙不得耳裏著水不得忽&KR0002;有箇漢¶
信得及把得住不受人瞞祖佛言敎是什麽熱椀鳴¶
聲便請髙挂鉢囊拗折拄杖管取一貟無事道人又¶
<pb:KR4d0033_SBCK_001-24b>¶
云眼裏著得須彌山耳裏著得大海水一般漢受人¶
商量祖佛言敎如龍得水似虎靠山却須挑起鉢囊¶
橫擔拄杖亦是一貟無事道人復云恁麽也不得不¶
恁麽也不得然後没交渉三貟無事道人中要選一¶
人爲師¶
雪竇拈古一百則竟¶
<pb:KR4d0033_SBCK_001-25a>¶
#+PROPERTY: JUAN 1
#+PROPERTY: FILE SB08n0679-001雪竇四集瀑泉集-一卷.
<pb:KR4d0033_SBCK_001-26a>¶
雪竇和尚明覺大師瀑泉集(并序)¶
　　　　　　　　　叅學小師　圎應　述¶
師自兩處道&KR0163;多應機語句門人集之離三巳行於¶
丗斯所紀者乃垂帶自荅及古今因縁朝暮提唱辭¶
意曠嶮而學黨未喻復致之請益師蓋不獲巳隨所¶
疑問以此以彼乍放乍收或抑或&KR0045;或代或别近百¶
五十則實一時之能事也況圎應忝預參承寧忘捃¶
拾然多聞未益誠有愧於宗師必記諸善言諒無譏¶
於弟子可命曰瀑泉集意以飛流無盡爲義凡知我¶
者幸同味焉時天聖八年八月十五日序¶
明州軍州官請住雪竇䟽¶
<pb:KR4d0033_SBCK_001-26b>¶
<pb:KR4d0033_SBCK_001-26b>¶
歸依無勞謙執謹䟽¶
蘇州在城檀越請住翠峯䟽¶
粤以照乗神珠豈有心而鑑物達空上士曽無念以¶
度生其如體具圎明致五色不能隱情存悲智故十¶
界不能遺是謂妙應無方眞慈廣被者也恭惟和尚¶
靈源本濬道價非沽虎䇿親持遍入祖師之室龍盂¶
髙掌常游居士之門自此秖欲韜光深思逺丗其柰¶
因縁四備道德兼充隨方而民物依歸觸處而學人¶
圍繞在衆何殊於出丗乗時豈吝於提綱伏望和尚¶
深别武林遐之笠澤慧理息肩之地暫罷呼猨支公¶
嘉遯之郷堪追養駿遭累聖重光之主值休牛歸馬¶
<pb:KR4d0033_SBCK_001-27a>¶
之朝誠冝乎大闡一音俯從三請塞輿人之願望鎭¶
先德之叢林上柷皇王旁資&KR0058;庶前所謂妙應之&KR0003;¶
眞慈之門良在此時無賜勞讓幸甚謹䟽¶
蘇州僧正并諸名貟䟽¶
竊以柯亭發籟匪知音而孰采希聲陶壁飛梭承奮¶
豫而方同聖化物理尚由於時遇人情豈背於縁求¶
長老和尚祖席爲珍師門作範雄經鉅論傳心者鮮¶
克精明麗句淸辭出丗者少如兼濟繇是歷漢水而¶
德風早偃鑚仰有年入呉&KR0022;而名翼愈飛遭逢此日¶
遂得群心啓顙咸願摳衣翠峯禪院檀越福&KR0163;宗師¶
法席漪漣四繞何殊灔澦之寛橘柚千株可奪江陵¶
<pb:KR4d0033_SBCK_001-27b>¶
之羙粗稱來儀知識繼踵住持雅膺聖主承祧賢侯¶
出鎭冝踞法空之座特開心地之門祝萬壽於時君¶
資百禄於朝宰旣臻海衆希振雷音謹䟽¶
上堂汝等諸人盡是乆經陣敵慣戰作家𠋣天長劒¶
即不問你作麽生是䄂裏藏鋒　代云寡不敵衆¶
又云彼此¶
上堂寡不敵衆什麽人分上事　代云揔由和尚¶
又云彼此　又云龍虵易弁衲子難瞞許你眼正頂¶
後一相拈得也無　代云收　有時云收之一字飲¶
氣吞聲作麽生弁　代云衲子難瞞　或云傾湫倒¶
岳㝷常之用不渉泥水道將一句來代云三千里¶
<pb:KR4d0033_SBCK_001-28a>¶
外　示衆云三千里外還且如何　代云過　或云¶
佛未出世時一人人鼻孔遼天出世後爲什麽杳無¶
消息　代云賊不打貧兒家　問僧云賊不打貧兒¶
家因什麽却打　代云須到如此　或云祖師不到¶
處時人知有時人不知處過在祖師作麽生弁代¶
云不得春風花不開　上堂云不得春風花不開箇¶
箇道我會會即且致作麽生舉　代云時人祖師¶
又云空刼巳前徒指注空刼之後錯商量正當空刼¶
什麽人爲主　代云本是將軍致太平有時云太¶
平本是將軍致莫錯認定盤星我爲你拈了也還㑹¶
麽　代云掩靣出去　或云交鋒兩刃要定死生彼¶
<pb:KR4d0033_SBCK_001-28b>¶
此無傷功勲不立作麽生是將軍正令　代云到即¶
不㸃　或云到即不㸃還甘也無　代云赤心片片¶
有時云釋迦老子出氣不得甚麽處誵訛　代云塡¶
溝塞壑　又代云退身三歩　問云塡溝塞壑&KR0018;恩¶
者多甚處見老底　代云香積世界　或云五千四¶
十八卷止啼之&KR0003;如今啼止也還我黃葉來　代云¶
事不孤起　有時云事不孤起你也分一半　代云¶
㖿　又云合到某甲　又云單傳心印過犯彌天甚¶
人委悉　代云須見如此　上堂云須見如此著甚¶
來由　代云也是　或云善來文殊還知敗闕麽¶
代云一箭兩垜　或云一箭兩垜爲什麽却敗闕¶
<pb:KR4d0033_SBCK_001-29a>¶
代云善來文殊　或云乾坤崩䧟且致再見天日道¶
將一句來　代云悔不愼當初　有時云悔不愼當¶
初便下座却問僧他後作麽生舉　代云好事不如¶
無　有時云雄兵百萬且定邊疆劒客三千若爲驅¶
使　代云不許夜行投明須到　示衆云不許夜行¶
投明須到何似生　代云孟常門下　或云一筆勾¶
下不甘底出來　代云只冝拄杖子　上堂云只冝¶
拄杖子勾下屬何人　代云傍觀者　或云威音王¶
巳前無師自悟是第二句還我第一句來　代云掃¶
土而盡　問僧云掃土而盡你還知麽　代云因誰¶
致得　有時云三世諸佛&KR0003;夢六代祖師&KR0003;夢翠峰¶
<pb:KR4d0033_SBCK_001-29b>¶
今日&KR0003;夢還有夢見底麽　代云掀倒禪牀　或云¶
掀倒禪牀蓋是本分過在什麽處　代云惱亂春風¶
卒未休　或云奔流度刃也是㝷常啐啄同時略請¶
相見　代云什麽處去也　上堂云什麽處去也¶
代云日月易流　又云針眼裏藏身即不問你作麽¶
生是逰戲十方　代云踞虎頭收虎尾一日云踞¶
虎頭收虎尾諸方未曾見　代云也是或云上來¶
則擾擾端坐則昏昏脫灑一句作麽生道　代云春¶
無三日晴　示衆云春無三日晴去住還堪𥬇且問¶
諸衲僧曬却何時了　代云某甲只管看　或云有¶
佛法處不得住無佛法處急走過趙州爲什麽摘楊¶
<pb:KR4d0033_SBCK_001-30a>¶
花　代云更事多矣　問僧更事多矣亦要商量¶
代云莫敎屈著　有時云明眼衲僧入門便話墮三¶
十年後誰是知音　代云拂䄂便出　有時云拂䄂¶
便出也好與三十棒　代云賊過後張弓　或云七¶
縱八橫拈却把定乾坤眼爲什麽却有沙　代云黃¶
連未是苦　或云黃連未是苦黃蘗好爲隣　復問¶
僧還弁得者時節麽　僧云不會　自代云抑巳而¶
巳　或云遶天下行脚到處豈無尊𪧐相爲還有盡¶
力道得底句麽　代云口只堪喫飯　上堂云口只¶
堪喫飯雲門大師拈了也你來者裏聽什麽椀鳴聲¶
以拄杖一時打下代僧當時但近前把住拄杖云和¶
<pb:KR4d0033_SBCK_001-30b>¶
尚今日困　又云關捩子即不問上座作麽生是牛¶
頭横&KR0003;竪說　代云著甚來由一日云著甚來由¶
便下座　代云能有幾箇　有時拈起拄杖云天不¶
能蓋地不能載復以拄杖一劃云百千諸佛諸代祖¶
師盡向翠峯乞命代云官不容針　或云舉一明¶
三爲什麽不著便　代云作賊人心虚　又云文殊¶
起佛見法見貶向二鐵圍山衲僧起佛見法見列在¶
五條椽下翠峰起佛見法見誰敢覷著　代云秤尺¶
在手　或云洞庭湖水一吸淨盡魚鼈向甚處藏身¶
代云咦　又云喝下承當崖州萬里棒頭薦得别有¶
條章作麽生是衲僧本分　代云惡　或云虚空爲¶
<pb:KR4d0033_SBCK_001-31a>¶
皷須彌爲槌王老師不打還肯得諸方也無　代云¶
千年田八百主　有時云髑髏常干世界鼻孔摩觸¶
家風拈却别致一問來　代云祖師遺下　又云你¶
若龜頭鼈頭向後莫道親見翠峰好　代云何必¶
上堂云天不能蓋地不能載衲僧坐斷如&KR0106;河沙閙¶
市裏指出一箇來　代云便摑傍僧　或云生門易¶
過死門難入逆順無拘底爲什麽不垂手　代云收¶
得安南又憂塞北　或云荒田不揀草變爲金信手¶
拈來金變成草古聖日用不知且致你爲什麽臨機¶
道得　代云如虫禦木¶
上堂云如來唯一&KR0003;無二說穿却衲僧鼻孔換却衲¶
<pb:KR4d0033_SBCK_001-31b>¶
僧眼睛即得&KR0002;敎我明破恐帶累你不是好人　代¶
云欲見其師先觀弟子　或云諸佛有難炭庫裏衆¶
生有難火熖裏你衲僧不得動著代云魯般繩墨¶
或云火待日熱風待月涼北斗南星句不要你道留¶
與後人貶剥　代云一言巳出駟馬難追　上堂云¶
色不異空空不異色園頭甚要古人道了也因什麽¶
知而故犯　代云爭奈轉多　問僧我道轉多你作¶
麽生　僧云某甲不會　師云惱亂春風卒未休¶
或云本分事道我知有將錯就錯甚人承當　代云¶
不惜眉毛者　或云年來一度春也畢竟事作麽生¶
代云藏身露影或云至道無難唯嫌揀擇德山不¶
<pb:KR4d0033_SBCK_001-32a>¶
在付與黃蘗　代云洗脚上船　復問僧云我恁麽¶
道正是時人窠窟趙州直得五年分踈不下你何不¶
救取　僧無語　師云雪峯道底　上堂云開門待¶
知識知識不來過直得出門相接爲什麽土曠人稀¶
代云和尚年老　或云放憨道著藥忌即不管你死¶
中得活致將一問來　代云略無些子　上堂云逺¶
則照近則明你會也笠子拄杖拈放一邊入水見長¶
人作麽生弁　代云平出　或云因一事長一智針¶
筒藥袋不得失却如履輕冰道將一句來　代云以¶
己妨人　又云會則事同一家且放你過不會則東¶
西南北付與驢年　代云一日便頭白　或云今日¶
<pb:KR4d0033_SBCK_001-32b>¶
也恁麽明日也恁麽第三第四不問你後五日事作麽生¶
若道只恁麽代云苦哉佛陁耶有時云什麽劫中無祖¶
佛你不著便猶可代云解𥬇底亦少或云朝堂門下難舉¶
令雲門道底不要代云但咳嗽一聲一日云謀臣猛將用¶
不著到即不㸃是什麽人代云不犯之令上堂云&KR0002;道得¶
隔身句知你是箇了事人忽&KR0002;揔道不得我也知你親代¶
云猛虎不食其子一日云千兵昜得一將難求上將來也¶
三軍在什麽處代云退後退後或云閫內者不出閫外¶
者不入將相雙行句作麽生道代云弔民伐罪因普請¶
問僧甚處來云摘茶來師云茶園裏有玄沙見底還見¶
麽代但指露柱云和尚問又問僧甚處來云摘茶來師云¶
人摘茶茶摘人不問你無底籃子重多少代云慣得其便¶
<pb:KR4d0033_SBCK_001-33a>¶
又問僧甚處來云摘茶來云茶叢列作鼻孔茶葉是你眼¶
睛作麽生摘代云今日不著便一日云佛法不用學觸目皆¶
成滯百城旣未遊樓閣門長閉勸君廻首看請下一轉語¶
自云莫辜&KR0018;人好一日問僧南泉斬猫兒你作麽生會云¶
有什麽難師云作麽生無語代云一刀兩段一日遊園次問¶
僧苦瓠連根苦甜𤓰徹蔕甜明得箇什麽邊事無對代¶
云平出一日請益退侍者問訊云和尚不易師云有什麽不¶
易無對師代云法堂上寸草不生僧便禮拜師云若不是¶
我師一日問僧諸方道不得底句你作麽生道僧云天平¶
地平師云漝麽則黃老師不如你僧無語師云只道得一半¶
師一日見僧來師云是什麽物與麽來僧云口痛祗對和尚¶
不得師云鼻孔　僧無語師云黃連未是苦師一日見云僧¶
<pb:KR4d0033_SBCK_001-33b>¶
來拈起拄杖云與你二人分取僧云只恐和尚不平¶
第二僧云郍上座先到雪竇師云有功者賞　師一¶
日見二化主城中歸問云你慿箇什麽入城敎化衆¶
生僧云雖有好心且無好報第二僧云禍不入愼家¶
之門師云近火先燋　師一日晚叅問僧是什麽時¶
&KR0049;也僧應喏師便喝僧云和尚何不領話師云日勢¶
稍晚　師一日見僧來拈起拄杖云我兩手分付你¶
作麽生僧退身云不敢師云爲什麽棒上不成龍僧¶
云三十年後恐辜&KR0018;和尚師放下拄杖云吽吽　師¶
一日問僧你見雪竇後録未僧云見了師云向甚處¶
見我僧云也知和尚是川中人師將拄杖打一下云¶
<pb:KR4d0033_SBCK_001-34a>¶
夢見　師一日見僧出歸師云閙市裏還見天子麽¶
僧無語師代云非但又云苦哉佛陁耶一日十數¶
僧侍立次師云佛法無人&KR0003;雖惠不能了復問僧還¶
有無師自悟底麽衆無語師云&KR0018;命者上鈎　師因¶
在莊數僧侍立次師問云維摩老云歩歩是道&KR0163;者¶
裏何似山裏衆下語師皆不諾師代云只恐和尚不¶
肯　師一日問僧你作箇什麽來僧云合靈寳丹來¶
師云靈即不問作麽生是寳僧云不敢祇對和尚師¶
不肯自代云洎與和尚答話　師一日問僧你浴未¶
僧云專甲此生不浴師云你不浴啚箇什麽僧云今¶
日&KR0013;和尚勘破師云賊不打貧兒家　師一日同僧¶
<pb:KR4d0033_SBCK_001-34b>¶
遊山次到開山和尚塔頭僧云見&KR0003;開山便是黃巢¶
師云黃巢是草頭天子爲什麽却作住山人僧云忌¶
辰也好與他設粥師不肯自代云賞不避仇讎　師¶
一日同三五僧看種田師云靈苗無根作麽生種僧¶
云明年更有新條在師云你問我我與你道僧便問¶
師云分付田舎奴　師一日出城見下院山主師云¶
旣是山主爲什麽却在城中山主無語師自云&KR0018;命¶
者上鈎來　師一日與數僧遊山次見牯牛舉頭師¶
問水牯牛舉頭作什麽僧云怕和尚穿却師不肯自¶
云看入草底　師一日燒亡僧師問僧還將得火來¶
麽僧云將得來師云弄假像眞　師一日問僧甚處¶
<pb:KR4d0033_SBCK_001-35a>¶
來僧云浴來師云三身中郍身浴僧云或皷聲前或¶
皷聲後師云飽叢林　師一日問僧你㝷常爲什麽¶
不上來僧云長上來只是門閉師云爲什麽不入來¶
僧云來也師云賊過後張弓師一日爲首座寫眞¶
師云旣是首座爲什麽却有兩箇首座云爭之不足¶
師云你問我我與你道首座擬問師云雪竇門下¶
巨宋太宗皇帝因事六問當時無人奏對　因入寺¶
見僧看經問云看什麽經對云仁王經帝云旣是寡¶
人經爲甚在卿手裏師代云皇天無親唯德是輔¶
因入塔院問僧卿是甚人僧云塔主云此是寡人塔¶
爲什麽卿作主代云蓋國咸知　因僧燒却藏經朝¶
<pb:KR4d0033_SBCK_001-35b>¶
見告乞宣問昔日摩騰不燒如今爲什麽燒却代云¶
陛下不忘付囑因帝夜夢神人報云請陛下發菩¶
提心帝至曉宣問左右街菩提心作麽生發代云實¶
謂今古罕聞　因僧朝見帝問甚處來云卧雲來帝¶
曰朕聞卧雲深處不朝天爲什麽却到者裏代云難¶
逃至化　因僧朝見帝賜坐僧云陛下還記得麽帝¶
云甚處相見來僧云靈山一别直至如今帝曰以何¶
爲驗無對代云貧道得得而來　唐憲宗迎舎利現¶
五色光百辟俱賀唯韓愈端立帝問百寮皆賀卿爲¶
甚不賀愈曰臣曾㸔經來佛光非青黃赤白等相此¶
是神龍荷助之　帝云作麽生是佛光代云陛下髙¶
<pb:KR4d0033_SBCK_001-36a>¶
垂天鑒　裴相公捧一尊佛像於黄蘗前跪云請師¶
安名蘗云裴休師代相公當時便喝　廣南劉王請¶
雲門入内於含春殿坐次帝令鞠常侍宣問靈樹菓¶
子熟也未門云甚年中得信道生師代進語云猶帶¶
酸澁在又代雲門云聖意難測又云喏喏復宣問如¶
何是禪云皇帝有勑臣僧對代進語云錯又代雲門¶
云念以臣僧年邁　龍光問僧名什麽云自觀光云¶
自觀見什麽代云有悮龍光　悟空禪師問座主講¶
什麽經云法華經空云有&KR0003;法華經處我現寳塔當¶
爲證明座主講請甚人證明代云私通車馬　投子¶
示衆云汝等諸人盡道我實頭&KR0002;出門三歩有人問¶
<pb:KR4d0033_SBCK_001-36b>¶
你作麽生是投子實頭處作麽生道代云疑煞天下¶
人　有老宿見官人手中執笏乃問在官人手中爲¶
笏在天子手中爲珪在老僧手中喚作什麽代云弄¶
巧成拙　四祖到牛頭後庵見虎便作怕勢牛頭云¶
和尚猶有者箇在祖云適來見什麽代云但亦作怕¶
勢又代云洎合放過　僧問惠濟古人道得坐披衣¶
向後自看如何是得坐披衣濟云暢我平生代云喏¶
喏　問投子定慧等學明見佛性此理如何投子云¶
打水用桶舀粥用杓代云爭得不問　玄沙見孚上¶
座便云新到相看孚云巳相見了也沙云什麽劫中¶
曾相見來孚云莫瞌睡别云者賊敗也　玄沙與地¶
<pb:KR4d0033_SBCK_001-37a>¶
藏在方丈說話夜深沙云待者關隔子門汝作麽生¶
出得地藏云喚甚麽作門别云珍重便行　崇壽問¶
僧泉眼不通&KR0013;沙礙道眼不通&KR0013;甚麽礙僧云眼礙¶
别云強將下無弱兵　保福在疾問僧我與你相識¶
年深有何名方妙藥相救僧云藥方甚有聞&KR0003;和尚¶
不解忌口别云只恐難爲和尚　有西天聲鳴三藏¶
到三大王處王令玄沙驗過玄沙以銅火筯擊鐵火¶
爐問三藏云是什麽聲云銅鐵聲沙云大王莫受外¶
國人瞞師别云大王冝加信敬又别三藏云莫瞞外¶
國人　國師問座主講什麽經云金剛經國師云最¶
初是什麽字座主云如是國師云是什麽别云以拄¶
<pb:KR4d0033_SBCK_001-37b>¶
杖便打　陸郎中問仰山如何是不斷煩惱而入𣵀¶
槃仰山竪拂子郎中便拜異時仰山却問郎中曾問¶
不斷煩惱而入𣵀槃老僧竪拂子郎中作麽生會陸¶
云據某甲見處入之一字也不用得仰山云入之一字¶
不爲郎中師云作麽生會云别陸云拂子到某甲手¶
裏也又别仰山後語云我將謂你是箇俗漢　陸大¶
夫問南泉大悲菩薩甚處得許多手眼來泉云如國¶
家用大夫作什麽别云不及大夫所問　僧問雲門¶
十方薄伽梵一路𣵀槃門如何是一路𣵀槃門門云¶
我道不得云和尚爲什麽道不得云你舉話即得别¶
云淺水無魚徒勞下釣　呉尚書訪睦州至門首便¶
<pb:KR4d0033_SBCK_001-38a>¶
問三門俱開弟子從何門而入睦召尚書尚書應喏¶
睦云從信門而入别云客是主人相師南泉遷化¶
陸亘大夫到院主云大夫何不哭大夫云道得即哭¶
長慶代云合𥬇不合哭别云蒼天蒼天　雲巖遷化¶
時道吾問離却殻漏子了後向何處再得相見巖云¶
向不生不滅處相見别云喚侍者與我記取者一問¶
僧問法燈百骸俱潰散一物鎭長靈未審百骸一物¶
相去多少燈云百骸一物一物百骸别云吾不如汝¶
僧問歸宗如何是佛宗云我向你道還信麽云和尚¶
言重爭得不信宗云只汝便是别云侍者寮裏輿茶¶
去　麻谷持錫到國師處振錫而立國師云汝旣如¶
<pb:KR4d0033_SBCK_001-38b>¶
是何用見吾谷又振錫一下别云洎不到此　妙濟¶
於僧前書一字問云是什麽僧云不識濟云滿口道¶
著别云老僧罪過僧問曹山清稅孤貧請師拯濟¶
山云稅闍梨應喏山云清源白家酒三盞猶道未霑¶
唇别云稅闍梨應喏是什麽心行　僧問玄覺先師¶
舉不及處請和尚舉覺云聽者須是竒人别云大衆¶
看者一貟禪客　石頭問讓大師不慕諸聖不重巳¶
靈時如何讓云子問太髙生何不向下問將來别云¶
三十棒敎誰喫　僧問玄沙盡十方丗界是一顆明¶
珠學人爲什麽不㑹沙云用會作麽别云諸方即得¶
我者裏不得　玄沙問南際云此事唯我能知長老¶
<pb:KR4d0033_SBCK_001-39a>¶
作麽生㑹際云須知有百求知者别云雪峯門下幾¶
箇如斯　法眼問百法座主云百法是體用雙陳明¶
門是能所兼舉座主是能法座是所作麽生&KR0003;箇兼¶
舉有老宿代云和尚喚什麽作法座别云和尚分半¶
院與某甲始得睦州問座主講什麽經云𣵀槃經¶
州云問大德一叚義得麽云問什麽義州以脚趯一¶
吹云者箇是什麽義云經中無此義州云脫空謾語¶
漢此是五百力士揭石義麽老宿代云和尚瞞某甲¶
瞞大衆别云和尚慣得其便　雲門示衆云丗尊生¶
下一手指天一手指地周行七歩目顧四方云天上¶
天下唯我獨尊我當時&KR0002;見一棒打煞與狗喫却貴¶
<pb:KR4d0033_SBCK_001-39b>¶
得天下太平法眼云雲門氣勢甚大要且無佛法道¶
理老宿代云將謂無人證明别云鈎在不疑之地¶
巖頭雪峯欽山三人坐次洞山㸃茶來欽山閉眼洞¶
云什麽處去來欽山云入定來洞云定本無門從何¶
而入老宿代云大有人恁麽會别云當時但指巖頭¶
雪峯云與者兩箇瞌睡漢茶喫　雲門問僧近離甚¶
處云新羅門云將甚麽過海云草賊大敗門云你爲¶
什麽在我手裏僧云恰是别云嘘嘘　雲門到洞巖¶
得數日上叅恰見巖下來巖問什麽處去云親近去¶
巖云亂走作什麽云暫時不在巖云什麽處去來别¶
云好與三十棒東平問官人風作何色無對却問¶
<pb:KR4d0033_SBCK_001-40a>¶
僧僧提起衲衣云者箇在府下鋪平云用多少帛子¶
别云蝦跳不出斗雲門問曹山密密爲什麽不知¶
有山云只爲密密所以不知有别云達磨來也　雪¶
峯在國淸拈起鉢盂問座主道得與你鉢盂主云此¶
是化佛邊事别云只恐鈍置和尚峯當時云你作座¶
主奴也未得主云某甲不㑹峯云你問我我與你道¶
座主方禮拜峯便踏倒後座主舉似雲門云某甲得¶
七年方見門云你得七年方見云是别云草賊敗也¶
道吾見雲巖掃地問云太驅驅生巖云須知有不驅¶
驅者吾云恁麽有第二月也别云洎合放過　淸峯¶
辭雪峯問甚處去淸峯云識得者漢即知去處　云¶
<pb:KR4d0033_SBCK_001-40b>¶
你是了事人亂走作甚麽别云西天斬頭截臂淸峯¶
當時云和尚莫塗汚人好雪云我即塗汚你你道古¶
人吹布毛作麽生淸峯云殘羹餿飯巳有人喫了也¶
雪峯休去師出雪峯語云一死更不再活　韶山勘¶
僧云莫便是多口白頭因云不敢韶云多少口云徧¶
身是韶云大小二事向甚處出云韶山口裏别云從¶
來疑著韶山　保福到庵主處茶話次庵主云有僧¶
問某甲如何是祖師西來意某竪起拂子不知得不¶
得福云某爭敢道得不得有箇問有人讃嘆此事如¶
虎帶角有人輕毀此事分毫不直一等是恁麽事爲¶
什麽讃毀不同庵主云適來出自偶爾有老宿云毀¶
<pb:KR4d0033_SBCK_001-41a>¶
又爭得又老宿云惜取眉毛師都别云若非和尚證¶
明拂子一生無用¶
石頭大師叅同契¶
　　予甞覽斯作頗見開士皆摛辭肇極成賛厥道¶
　　因亦隨興以擬之匪求蝕木於文也噫先覺洪¶
　　規可洞照遐古豈復情謂逾越於其間哉蓋往¶
　　往學者抑問勉意不獲而巳其或金沙混流淘¶
　　之汰之固必存彼匠手明矣¶
竺土大僊心(誰是能舉)東西密相付(惜取眉毛)¶
人根有利鈍(作麽生)道無南北祖(且欵欵)¶
靈源明皎潔(撫掌呵呵)枝𣲖闇流注(亦未相許)¶
<pb:KR4d0033_SBCK_001-41b>¶
執事元是迷(展開兩手)契理亦非悟(拈却了也)¶
門門一切境(捨短從長)廻互不廻互(以頭換尾)¶
廻而更相渉(者箇是/拄杖子)不爾依位住(莫錯認/定盤星)¶
色夲殊質像(豈弁開眸)聲元異樂苦(還同掩耳)¶
闇合上中言(心不&KR0018;人)明明淸濁句(口冝挂壁)¶
四大性自復(隨所依)如子得其母(可知也)¶
火熱風動揺(春水自消)水濕地堅固(從旦至暮)¶
眼色耳音聲(海晏河清)鼻香舌醎醋(可慿可據)¶
然於一一法(重報君)依根葉分布(好明取)¶
本末須歸宗(唯我能知)尊卑用其語(不犯之令)¶
當明中有暗(暗必可明)勿以暗相遇(明還非覩)¶
<pb:KR4d0033_SBCK_001-42a>¶
當暗中有明(一見三)勿以明相覩(無異&KR0003;)¶
明暗各相對(若爲分)比如前後歩(不如此)¶
萬物自有功(㫖爾寧止)當言用及處(縱横十字)¶
事存凾蓋合(子細看)理應箭鋒拄(莫敎錯)¶
承言須會宗(未兆非明)勿自立規矩(突出難弁)¶
觸目不㑹道(又何妨)運足焉知路(也不惡)¶
進歩非近逺(唱彌髙)迷隔山河爾(和彌寡)¶
謹白叅𤣥人(聞必同歸)光隂莫虚度(誠哉是/言也)¶
眞讚¶
　　　禪定大師¶
虚凝不器有象殊域伊何郢流卓爾原極鷲峯崔嵬¶
<pb:KR4d0033_SBCK_001-42b>¶
蟾輪乍回列刹望重勞生眼開開也誰覩迅振髙古¶
或葉或花自三自五天子褒稱&KR0006;禪定師而今而後¶
&KR0006;香風吹¶
　　　　集賢殿學士曾侯¶
天石麟豈輕獻日角月角藏億萬當年文陣獲全功¶
不奪龍頭幾人怨¶
　　　　若冰大師¶
水之有光非珠澄徹山之有光非玉凝潔若冰大師¶
殊彼淸絶殊&KR0006;必群絶兮可覩一字根極三千頂住¶
乍曰義龍或稱律虎相對風規分不分金田獨歩君¶
看取¶
<pb:KR4d0033_SBCK_001-43a>¶
　　　　清照大師¶
巨海秋碧鼇峯晝寒巧出匠手依依對㸔寳几乍凭¶
花巾非結以熖續熖話月指月古&KR0006;今兮請試甄别¶
　　　　恭首座¶
道離微&KR0006;誰與隣貌古澹&KR0006;飛淸塵巖檜蒼蒼經幾¶
春乳竇堂中第一人¶
　　　　禪徒寫予幻質復請爲讃辭曰¶
祖佛怨&KR0006;非其師叢林害&KR0006;誰相資冰枯雪殘深索¶
索水冷雲澹空纍纍寳聖錯僧瑤知人間天上爭容¶
伊¶
　　　　周生強圖夢身予亦不能伏筆¶
<pb:KR4d0033_SBCK_001-43b>¶
上下三指彼此七馬拈花未曾微𥬇何也石謂玉&KR0006;¶
器必分水淩虚&KR0006;月非下不知誰是傍觀者¶
　　　　又¶
咄者枯枿遽生𤓰葛來自三川欺乎兩浙指鹿爲馬¶
將日作月罪&KR0006;彌天焉可分&KR0003;¶
　　　　廣慧禪師¶
寥寥雄機落落虚宇本之不兆傳之奚取取旣有規¶
規還倫古凝明孤寛垂應萬端海蚌光絶天珠影殘¶
南來北來玄眸可觀¶
　　　　安巖山照禪師(并序)¶
　　　愚昔游漢水抵廬嶽率訪叢室襲禪家流偕¶
<pb:KR4d0033_SBCK_001-44a>¶
　　　象馬蹴踏至於心口憤悱品藻當代誠難其¶
　　　師然非厚誣方來且指掌輪握何取豈斯欵¶
　　　陪老作覩繪眞相古之今之歎恨亡矣髙深¶
　　　莫究其極明晦靡盡其際故時欽依乃勉抉¶
　　　稱詠庶文外之士道存而同歸者也¶
覺雄慧燈記飲光滅光聮不巳龍昌遽絶善續者誰¶
梅峯之師化偃二浙聲流四維大名無當髙讓太白¶
韜晦殊運虚明曠索歸休安巖寒籠翠杉我𥬇方外¶
花非𩔖㘅郢工筆狂梵儀頓舉肩雲頂絲秋蟾夜渚¶
靜應南軒&KR0006;相對時空生未解&KR0006;聞斯語(開眸凝瞻迅/雷不及揜耳)¶
瀑泉集竟¶
#+PROPERTY: JUAN 1
#+PROPERTY: FILE SB08n0681-001雪竇四集頌古集-一卷.
<pb:KR4d0033_SBCK_001-1a>¶
　人去他亦不㢠頌曰¶
聖諦廓然何當辨的對朕者誰還云不識因兹暗渡¶
江豈免生深&KR0068;闔國人追不再來千古萬古空相憶¶
休相憶清風匝地有何極師顧視左右云這裏還有¶
祖師麽自云有喚來與老僧洗脚¶
舉趙州示衆云至道無難唯嫌揀擇纔有語言是¶
　揀擇是明白老僧不在明白裏是汝還護惜也無¶
　時有僧問云旣不在明白裏護惜箇什麽州云我¶
　亦不知僧云和尚旣不知爲什麽道不在明白裏¶
　州云問事即得禮拜了退頌曰¶
至道無難言端語端一有多種二無兩般天際日上¶
<pb:KR4d0033_SBCK_001-1b>¶
月下檻前山深水寒髑髏識盡喜何立枯木龍吟消¶
未乾難難㨂擇明白君自看¶
舉馬大師不安院主問和尚近日尊位如何大師¶
　云日靣佛月靣佛頌曰¶
日靣佛月靣佛五帝三皇是何物二十年來曾苦辛¶
爲君幾下蒼龍窟屈堪述明眼衲僧莫輕忽¶
舉德山到潙山挾複子於法堂上從西過東邊從¶
東過西邊顧視云無無便出師著語云勘破了也¶
德山至門首却云也不得草草便具威儀載入相¶
見潙山坐次德山提起坐具云和尚潙山擬取拂¶
子德山便喝拂袖而出師著語云勘破了也德山¶
<pb:KR4d0033_SBCK_001-2a>¶
　背却法堂著草鞋便行潙山至晩問首座適來新¶
　到在什麽處首座云當時背却法堂著草鞋岀去¶
　也潙山云此子巳後向孤峯頂上盤結草庵呵佛¶
　罵祖去在師著語云雪上加霜頌曰¶
一勘破二勘破雪上加霜曾險墮飛&KR0016;將軍入虜庭¶
載得完全能幾箇急走過不放過孤峯頂上草裏坐¶
(咄)¶
　舉雪峯示衆云盡大地撮來如粟米粒大抛向靣¶
　前&KR0238;桶不㑹打皷普請看頌曰¶
牛頭没馬頭廻曹溪鏡裏絶塵埃打皷看來君不見¶
百花春至爲誰開¶
<pb:KR4d0033_SBCK_001-2b>¶
舉雲門大師垂語云十五日巳前不問汝十五日¶
　巳後道將一句來自代云日日是好日頌曰¶
去却一拈得七上下四維無等匹徐行踏斷流水聲¶
縱觀冩出飛禽跡草茸茸煙&KR0456;&KR0456;空生巖畔花狼藉¶
彈指堪悲舜&KR0002;多莫動著動著三十棒¶
舉僧問法眼慧超咨和尚如何是佛法眼云汝是¶
　慧超頌曰¶
江國春風吹不起鷓鴣啼在深花裏三級浪髙魚化¶
龍癡人猶戽夜塘水¶
舉翠巖夏末示衆云一夏巳來爲兄弟說話看翠¶
巖眉毛在麽保福云作賊人心虛長慶云生也雲¶
<pb:KR4d0033_SBCK_001-3a>¶
　門云關頌曰¶
翠巖示徒千古無對關字相酬失錢遭罪潦倒保福¶
抑揚難得嘮嘮翠巖分明是賊白珪無玷誰辨眞假¶
長慶相諳眉毛生也¶
　舉僧問趙州如何是趙州州云東門南門西門北¶
　門頌曰¶
句裏呈機劈靣來爍迦羅眼絶纎埃東南西北門相¶
對無限輪鎚擊不開¶
　舉睦州問僧近離什麽處僧便喝州云老僧&KR0013;汝¶
　一喝僧又喝州云三喝四喝後作麽生僧無語州¶
　便打云這掠虚漢頌曰¶
<pb:KR4d0033_SBCK_001-3b>¶
兩喝與三喝作者知機變&KR0002;謂&KR0016;虎頭二俱成瞎漢¶
誰瞎漢拈來天下與人看¶
　舉黄蘗和尚示衆云汝等諸人盡是噇酒糟漢與¶
　麽行脚何處有今日還知大唐國裏無禪師麽時¶
　有僧出云只如諸方匡徒領衆又作麽生蘗云不¶
　道無禪只是無師頌曰¶
凛凛孤風不自誇端居寰海定龍蛇大中天子曾輕¶
觸三度親遭弄爪牙¶
　舉僧問洞山如何是佛山云麻三斤頌曰¶
金烏急玉兎速善應何曾有輕觸展事投機見洞山¶
跛鼈盲龜入空谷花蔟蔟錦蔟蔟南地竹&KR0006;北地木¶
<pb:KR4d0033_SBCK_001-4a>¶
因思長慶陸大夫解道合𥬇不合哭(咦)¶
　舉僧問巴陵如何是提婆宗巴陵云銀椀裏盛雪¶
　頌曰¶
老新開端的别解道銀椀裏盛雪九十六箇應自知¶
不知却問天邊月提婆宗提婆宗赤幡之下起清風¶
　舉僧問雲門如何是一代時教門云對一說頌曰¶
對一說太孤絶無孔鐵鎚重下楔閻浮樹下𥬇呵呵¶
昨夜驪龍拗角折别别韶陽老人得一橛¶
　舉僧問雲門不是目前機亦非目前事時如何雲¶
　門云倒一說頌曰¶
倒一說分一節同死同生爲君决八萬四千非鳯毛¶
<pb:KR4d0033_SBCK_001-4b>¶
三十三人入虎穴别别擾擾忩忩水裏月¶
舉僧問鏡清學人啐請師啄淸云還得活也無僧¶
　云&KR0002;不活遭人恠𥬇清云也是草裏漢頌曰¶
古佛有家風對揚遭貶剥子母不相知是誰同啐啄¶
啄覺猶在殻重遭撲天下衲僧徒名邈¶
舉僧問香林如何是祖師西來意林云坐乆成勞¶
頌曰¶
一箇兩箇千萬箇脫却籠頭卸角䭾左轉右轉隨後¶
來紫胡要打劉鐵磨¶
舉肅宗帝問忠國師百年後所須何物國師云與¶
老僧作箇無縫塔帝曰請師塔様國師良乆云㑹¶
<pb:KR4d0033_SBCK_001-5a>¶
麽帝云不㑹國師云吾有付法弟子躭源却諳此¶
事請詔問之國師遷化後肅宗帝詔躭源問此意¶
　如何源云相之南潭之北(師云獨掌/不浪鳴)中有黄金充¶
　一國(山形拄/杖子)無影樹下合同舩(海晏/河淸)琉璃殿上無¶
　知識(拈了/也)頌曰¶
無縫塔見還難澄潭不許蒼龍蟠層落落影團團千¶
古萬古與人看¶
　舉俱胝和尚凡有所問只竪一&KR0204;頌曰¶
對掦深愛老俱胘宇宙空來更有誰曾向滄溟下浮¶
木夜濤相共接盲龜¶
　舉龍牙問翠微如何是祖師西來意微云與我過¶
<pb:KR4d0033_SBCK_001-5b>¶
　禪板來牙取禪板與翠微微接得便打牙云打即¶
　任打要且無祖師意又問林際如何是祖師西來¶
　意際云與我過蒲團來牙取蒲團與臨際際接得¶
　便打牙云打即任打要且無祖師意頌曰¶
龍牙山裏龍無眼死水何曾振古風禪板蒲團不能¶
用只應分付與盧公¶
師拈云這老漢也未得勦絶復成頌曰¶
盧公付了亦何慿坐𠋣休將繼祖燈堪對暮雲歸未¶
合逺山無限碧層層¶
　舉僧問智門蓮花未出水時如何智門云蓮花僧¶
　云出水後如何智門云荷葉頌曰¶
<pb:KR4d0033_SBCK_001-6a>¶
蓮花荷葉報君知出水何如未出時江北江南問王¶
老一狐疑了一狐疑¶
　舉雪峯示衆云南山有一條鼈鼻蛇汝等諸人切¶
　須好看長慶出云今日堂中大有人喪身失命僧¶
　舉似𤣥沙沙云須是稜兄始得然雖如此我即不¶
　與麽僧云和尚作麽生沙云用南山作麽雲門以¶
　拄杖攛向雪峯靣前作怕勢頌曰¶
𧰼骨巖髙人不到到者須是弄蛇手稜師備師不柰¶
何喪身失命有多少韶陽知重撥草南北東西無處¶
討忽然突出拄杖頭抛對雪峯大張口大張口&KR0006;同¶
閃電剔起眉毛還不見如今藏在乳峯前來者一一¶
<pb:KR4d0033_SBCK_001-6b>¶
看方便師髙聲喝云看脚下¶
舉保福長慶遊山次福以手指云只這裏便是妙¶
　峯頂慶云是即是可惜許師著語云今日共這漢¶
　遊山啚什麽復云百千年後不道無只是少後舉¶
　似鏡清清云若不是孫公便見髑髏徧野頌曰¶
妙峯孤頂草離離拈得分明付與誰不是孫公辨端¶
的髑髏著地幾人知¶
　舉劉鐵磨到潙山山云老牸牛汝來也磨云來日¶
臺山大㑹齋和尚還去麽山放身卧磨便出去頌¶
　曰¶
曾&KR0016;鐵馬入重城勑下傳聞六國清猶握金鞭問歸¶
<pb:KR4d0033_SBCK_001-7a>¶
容夜深誰共御街行¶
舉蓮花峯庵主拈拄杖示衆云古人到這裏爲什¶
　麽不肯住衆無語自云爲他途路不得力復云畢¶
　竟如何又自云楖栗橫擔不顧人却入千峯萬峯¶
　去頌曰¶
眼裏塵沙耳裏土千峯萬峯不肯住落花流水太茫¶
茫剔起眉毛何處去¶
　舉僧問百丈如何是竒特事丈云獨坐大雄山僧¶
　禮拜丈便打頌曰¶
祖域交馳天馬駒化門舒卷不同途電光石火存機¶
變堪𥬇人來捋虎鬚¶
<pb:KR4d0033_SBCK_001-7b>¶
　舉僧問雲門樹凋葉落時如何門云體露金風頌¶
　曰¶
問旣有宗荅亦攸同三句可辨一鏃遼空大野&KR0006;涼¶
飊䬃䬃長天&KR0006;踈雨濛濛君不見少林乆坐未歸客¶
静依熊耳一叢叢¶
　舉南泉叅百丈𣵀槃和尚丈問從上諸聖還有不¶
　爲人說底法麽泉云有丈云作麽生是不爲人說¶
　底法泉云不是心不是佛不是物丈云說了也泉¶
　云某甲只與麽和尚作麽生丈云我又不是善知¶
　識争知有說不說泉云某甲不會丈云我大煞爲¶
　汝說也頌曰¶
<pb:KR4d0033_SBCK_001-8a>¶
祖佛從來不爲人衲僧今古&KR1313;頭走明鏡當臺列象¶
殊一一靣南看北斗斗柄垂無處討拈得鼻孔失却¶
口¶
　舉僧問大隨刼火洞然大千俱壞未審這箇壞不¶
　壞隨云壞僧云與麽則隨他去也隨云隨他頌曰¶
劫火光中立問端衲僧猶滯兩重關可憐一句隨他¶
語萬里區區獨往還¶
　舉僧問趙州承聞和尚親見南泉是否州云鎭州¶
　出大蘿蔔頭頌曰¶
鎭州出大蘿蔔天下衲僧取則只知自古自今争辨鵠¶
白烏黒賊賊衲僧鼻孔曾拈得¶
<pb:KR4d0033_SBCK_001-8b>¶
舉麻谷持錫到章敬遶繩床三匝振錫一下卓然¶
　而立章敬云是是師著語云錯麻谷又到南泉遶¶
　繩床三匝振錫一下卓然而立泉云不是不是師¶
著語云錯谷當時云章敬道是和尚爲什麽道不¶
　是泉云章敬即是是汝不是此是風力所轉終成¶
　敗壞頌曰¶
此錯彼錯切忌拈却四海浪平百川潮落古䇿風髙¶
十二門門門有路空蕭索非蕭索作者好求無病藥¶
　舉定上座問臨際如何是佛法大意際下繩床擒¶
　住與一掌便托開定佇立傍僧云定上座何不禮¶
　拜定方禮忽然大悟頌曰¶
<pb:KR4d0033_SBCK_001-9a>¶
斷際全機繼後蹤持來何必在從容巨靈擡手無多¶
子分破華山千萬重¶
　舉陳操尚書看資福福見來便畫一圎相陳操云¶
　弟子恁麽來早是不著便更畫圎相資福便掩却¶
　門師云陳操只具一&KR0215;眼頌曰¶
團團珠繞玉珊珊馬載驢駞上鐵舩分付海山無事¶
客鈞鼇時下一棬攣師復云天下衲僧跳不出¶
　舉仰山問僧近離甚處僧云廬山仰山云曾到五¶
　老峯麽僧云不曾到仰山云闍梨不曾遊山雲門¶
　云此語皆爲慈悲之故有落草之譚頌曰¶
出草入草誰解㝷討白雲重重紅日杲杲左顧無暇¶
<pb:KR4d0033_SBCK_001-9b>¶
右眄巳老君不見寒山子行太早十年歸不得忘却¶
却來時道¶
　舉文殊問無著近離甚處著云南方殊云南方佛¶
　法如何住持著云末法比丘少奉戒律殊云多少¶
　衆著云或三百或五百著問此間如何住持殊云¶
　凡聖同居龍蛇混雜著云多少衆殊云前三三後¶
　三三頌曰¶
千峯盤屈色如藍誰謂文殊是對譚堪𥬇淸涼多少¶
衆前三三與後三三¶
　舉長沙一日遊山歸至門首首座問和尚什麽處¶
去來沙云遊山來座云到什麽處來沙云始隨芳¶
<pb:KR4d0033_SBCK_001-10a>¶
　草去又逐落花㢠座云大似春意沙云也勝秋露¶
　滴芙蕖師著語云謝荅話頌曰¶
大地絶纎埃何人眼不開始隨芳草去又逐落花㢠¶
嬴鶴翹寒木狂猿嘯古臺長沙無限意(咄)¶
　舉槃山垂語云三界無法何處求心頌曰¶
三界無法何處求心白雲爲蓋流泉作琴一曲兩曲¶
無人㑹雨過夜堂秋水深¶
　舉風穴在郢州衙内上堂云祖師心印狀似鐵牛¶
　之機去即印住住即印破只如不去不住印即是¶
　不印即是時有盧陂長老出問某甲有鐵牛之機¶
　請師不搭印風穴云慣釣鯨鯢澄巨浸却嗟蛙歩¶
<pb:KR4d0033_SBCK_001-10b>¶
　𩥇泥沙陂佇思穴喝云長老何不進語陂擬議穴¶
　打一拂子云還記話頭麽試舉看盧陂擬開口穴¶
　又打一拂子牧主云佛法與王法一般穴云見箇¶
　什麽牧主云當斷不斷返招其亂穴便下座頌曰¶
擒得盧陂跨鐵牛三𤣥戈甲未輕酬楚王城畔朝宗¶
水喝下曾令却倒流¶
舉僧問雲門如何是清淨法身門云花藥欄僧云¶
　便與麽去時如何門云金毛師子頌曰¶
花藥欄莫顢頇星在秤兮不在盤便與麽太無端金¶
毛師子大家看¶
舉陸亘大夫與南泉語話次夫云肇法師道天地¶
<pb:KR4d0033_SBCK_001-11a>¶
　同根萬物一體也甚竒恠南泉指庭前花召大夫¶
　云時人見此一株花如夢相似頌曰¶
聞見覺知非一一山河不在鏡中觀霜天月落夜將¶
半誰共澄潭照影寒¶
　舉趙州問投子大死底人却活時如何投子云不¶
　許夜行投明須到頌曰¶
活中有眼還同死藥忌何須鑒作家古佛尚言曾未¶
到不知誰解撒塵沙¶
　舉龐居士辭藥山山命十人禪客相送至門首士¶
　指空中雪云好雪片片不落别處時有全禪客云¶
　落在什麽處士打一掌全云居士也不得草草士¶
<pb:KR4d0033_SBCK_001-11b>¶
　云汝恁麽稱禪客閻老子未放汝在全云居士作¶
　麽生士又打一掌云眼見如盲口說如啞師别初¶
　問處但握雪團便打頌曰¶
雪團打雪團打龐老機關没可把天上人閒不自知¶
眼裏耳裏絶蕭灑蕭灑絶碧眼胡僧難辨别¶
　舉僧問洞山和尚寒暑到來如何㢠避山云何不¶
　向無寒暑處僧云如何是無寒暑處山云寒時寒¶
　殺闍梨熱時熱殺闍梨頌曰¶
垂手還同萬仞崖正偏何必在安排琉璃古殿照明¶
月忍俊韓獹空上階¶
舉禾山垂語云習學謂之聞絶學謂之隣過此二¶
<pb:KR4d0033_SBCK_001-12a>¶
者是爲眞過僧出問如何是眞過山云解打皷問¶
　如何是眞諦山云解打皷問即心即佛即不問如¶
　何是非心非佛山云解打皷問向上人來如何接¶
　山云解打皷頌曰¶
一拽石二般土發機須是千鈞弩象骨老師曾輥毬¶
爭似禾山解打皷報君知莫莽鹵甜者甜&KR0006;苦者苦¶
　舉僧問趙州萬法歸一一歸何處州云我在青州¶
　作一領布衫重七斤頌曰¶
編辟曽挨老古錐七斤衫重幾人知如今抛擲西湖¶
裏下載清風付與誰¶
　舉鏡清問僧門外什麽聲僧云雨滴聲清云衆生¶
<pb:KR4d0033_SBCK_001-12b>¶
　顚倒迷已逐物僧云和尚作麽生清云洎不迷已¶
僧云洎不迷已意旨如何清云出身猶可易脫體¶
　道應難頌曰¶
虚堂雨滴聲作者難酬對&KR0002;謂曾入流依前還不㑹¶
㑹不㑹南山北山轉霶霈¶
　舉僧問雲門如何是法身門云六不収頌曰¶
一二三四五六碧眼胡僧數不足少林謾道付神光¶
卷衣又說歸天竺天竺茫茫無處㝷夜來却對乳峯¶
宿¶
舉王太傅入招慶煎茶時朗上座與明招把銚朗¶
飜却茶銚太傅見問上座茶爐下是什麽㓪云捧¶
<pb:KR4d0033_SBCK_001-13a>¶
　爐神太傅云旣是捧爐神爲什麽飜却茶朗云仕¶
　官千日失在一朝太傅拂袖便去明招云朗上座¶
　喫却招慶飯了却江外打野榸朗云上座作麽生¶
　招云非人得其便師云當時但踏倒茶爐頌曰¶
來問&KR0002;成風應機非善巧可悲獨眼龍曾未呈牙爪¶
牙爪開生雲雷逆水之波經幾廻¶
　舉三聖問雪峯透網金鱗未審以何爲食峯云待¶
　汝出網來向汝道聖云一千五百人善知識話頭¶
　也不識峯云老僧住持事煩頌曰¶
透網金鱗休云滯水揺乾蕩坤振鬛擺尾千尺鯨噴¶
洪浪飛一聲雷振清飊起清飊起天上人閒知幾幾¶
<pb:KR4d0033_SBCK_001-13b>¶
　舉僧問雲門如何是塵塵三昧門云鉢裏飯桶裏¶
　水頌曰¶
鉢裏飯桶裏水多口阿師難下觜北斗南星位不殊¶
白浪滔天平地起擬不擬止不止箇箇無裩長者子¶
　舉雪峯住庵時有兩僧來禮拜峯見來以手托庵¶
　門放身出云是什麽僧亦云是什麽峯低頭歸庵¶
僧後到巖頭頭問什麽處來僧云嶺南來頭云曾¶
　到雪峯麽僧云曾到頭云有何言句僧舉前話頭¶
　云他道什麽僧云他無語低頭歸庵頭云噫我當¶
　初悔不向他道末後句&KR0002;向伊道天下人不奈雪¶
老何僧至夏末載舉前話請益頭曰何不早問僧¶
<pb:KR4d0033_SBCK_001-14a>¶
　云未敢容易頭云雪峯雖與我同條生不與我同¶
　條死要識末後句只這是頌曰¶
末後句爲君說明暗𩀱𩀱底時節同條生也共相知¶
不同條死還殊絶還殊絶黃頭碧眼須甄别南北東¶
西歸去來夜深同看千巖雪¶
　舉僧問趙州乆響趙州石橋到來只見略彴州云¶
　汝只見略彴不見石橋僧云如何是石橋州云渡¶
驢渡馬頌曰¶
孤危不立道方髙入海還須釣巨鼇堪𥬇同時灌溪¶
老解云劈箭亦徒勞¶
舉馬大師與百丈行次見野鴨子飛過大師云是¶
<pb:KR4d0033_SBCK_001-14b>¶
　什麽丈云野鴨子大師云什麽處去也丈云飛過¶
　去也大師遂扭百丈鼻頭丈作忍痛聲大師云何¶
　曾飛去頌曰¶
野鴨子知何許馬祖見來相共語話盡山雲海月情¶
依前不㑹還飛去欲飛去却把住道道¶
　舉雲門問僧近離甚處僧云西禪門云西禪近日¶
　有何言句僧展兩手門打一掌僧云某甲話在門¶
　却展兩手僧無語門便打頌曰¶
虎頭虎尾一時収凛凛威風四百州却問不知何太¶
險師云放過一著¶
　舉道吾與漸源至一家吊慰源拍棺木云生耶死¶
<pb:KR4d0033_SBCK_001-15a>¶
耶吾云生也不道死也不道源云爲什麽不道吾¶
　云不道不道㢠至中路源云和尚快與某甲道&KR0002;¶
　不道打和尚去吾云打即任打道即不道源便打¶
後道吾遷化源至石霜舉似前話霜云生也不道¶
死也不道源云爲什麽不道霜云不道不道源於¶
言下有省一日將鍬子於法堂上東邊過西邊西¶
邊過東邊霜云作什麽源云覔先師靈骨霜云洪¶
波浩渺白浪滔天覔什麽先師靈骨師著語云蒼¶
　天蒼天源云正好著力太原孚云先師靈骨猶在¶
　頌曰¶
兎馬有角牛羊無角絶毫絶𨤲如山如嶽黃金靈骨¶
<pb:KR4d0033_SBCK_001-15b>¶
今猶在白浪滔天何處著無處著&KR0215;履西歸曾失却¶
　舉良禪客問欽山一鏃破三關時如何云放出關¶
　中主看良云與麽則知過必改山云更待何時良¶
　云好箭放不著所在便出山云且來闍梨良廻首¶
　山把住云一鏃破三關即且致試與欽山發箭看¶
　良擬議山打七棒云且聽這漢疑三十年¶
　頌曰¶
與君放出關中主放箭之徒莫莽鹵取箇眼&KR0006;耳必¶
聾捨箇耳&KR0006;目𩀱&KR0937;可憐一鏃破三關的的分明箭¶
後路君不見玄沙有言&KR0006;大丈夫先天爲心祖¶
　舉僧問趙州至道無難唯嫌揀擇如何是不揀擇¶
<pb:KR4d0033_SBCK_001-16a>¶
州云天上天下唯我獨尊僧云此猶是揀擇州云¶
　田厙奴什麽處是揀擇僧無語¶
　頌曰¶
似海之深如山之固蚊蝱弄空裏猛風螻蟻撼於鐵¶
柱揀&KR0006;擇&KR0006;當軒布皷¶
舉僧問趙州至道無難唯嫌揀擇是時人窠窟否¶
　州云曾有人問我直得五年分踈不下¶
　頌曰¶
象王嚬呻師子哮吼無味之譚塞斷人口南北東西¶
烏飛兎走¶
　舉僧問趙州至道無難唯嫌揀擇纔有語言是揀¶
<pb:KR4d0033_SBCK_001-16b>¶
　擇和尚如何爲人州云何不引盡這語僧云某甲¶
　只念到這裏州云只這至道無難唯嫌揀擇¶
　頌曰¶
水灑不著風吹不入虎歩龍行&KR0017;號神泣頭長三尺¶
知是誰相對無言獨足立¶
　舉雲門以拄杖示衆云拄杖子化爲龍吞却乾坤¶
　了也山河大地甚處得來¶
　頌曰¶
拄杖子吞乾坤徒說桃花浪奔燒尾者不在拏雲¶
霧曝鰓者何必喪膽忘䰟拈了也聞不聞直須灑灑¶
落落休更紛紛紜紜七十二棒且輕恕一百五十難¶
<pb:KR4d0033_SBCK_001-17a>¶
放君師驀拈拄杖下座大衆一時走散¶
　舉風穴垂語云&KR0002;立一塵家國興盛不立一塵家¶
　國喪亡師拈拄杖云還有同生同死底衲僧麽¶
　頌曰¶
野老從敎不展眉且啚家國立雄基謀臣猛將今何¶
在萬里風清秖自知¶
　舉雲門垂語云乾坤之內宇宙之間中有一寳袐¶
　在形山拈燈籠向佛殿裏將三門來燈籠上頌曰¶
看看古岸何人把釣竿雲冉冉水漫漫明月蘆花君¶
自看¶
　舉南泉一日東西堂　猫兒南泉見遂提起云道¶
<pb:KR4d0033_SBCK_001-17b>¶
　得即不斬衆無對泉斬却猫兒爲兩段頌曰¶
兩堂俱是杜禪和撥動煙塵不奈何頼得南泉能舉¶
令一刀兩段任偏頗¶
　南泉復舉前話問趙州州便脫草鞋於頭上戴出¶
　泉云子&KR0002;在恰救得猫兒頌曰¶
公案圎來問趙州長安城裏任閑遊草鞋頭戴無人¶
㑹歸到家山便即休¶
　舉外道問佛不問有言不問無言世尊良乆外道¶
　讃歎云世尊大慈大悲開我迷雲令我得入外道¶
　去後阿難問佛云外道有何所證而言得入佛云¶
如世良馬見鞭影而行頌曰¶
<pb:KR4d0033_SBCK_001-18a>¶
機輪曾未轉轉必兩頭走明鏡忽臨臺當下分妍醜¶
妍醜分兮迷雲開慈門何處生塵埃因思良馬窺鞭¶
影千里追風喚得廻喚得廻鳴指三下¶
舉僧問大龍色身敗壞如何是堅固法身龍云山¶
花開似錦澗水湛如藍頌曰¶
問曾不知荅還不會月冷風髙古巖寒檜堪𥬇路逢¶
逹道人不將語黙對手把白玉鞭驪珠盡擊碎不擊¶
碎増瑕纇國有憲章三千條罪¶
舉雲門大師垂語云古佛與露柱相交是第幾機¶
自代云南山起雲北山下雨頌曰¶
南山雲北山雨四七二三面相覩新羅國裏曾上堂¶
<pb:KR4d0033_SBCK_001-18b>¶
大唐國裏未打皷苦中樂樂中苦誰道黃金如糞土¶
　舉巖頭問僧什麽處來僧云西京來頭云黃巢過¶
　後還收得劒麽僧云收得巖頭引頸近前云㘞僧¶
　云師頭落也巖頭呵呵大𥬇僧後到雪峯峯問什¶
　麽處來僧云巖頭來峯云有何言句僧舉前話雪¶
　峯打三十趂出頌曰¶
黃巢過後曾收劒大𥬇還應作者知三十山藤且輕¶
恕得便冝是落便冝¶
舉梁武帝請傅大士講經大士便於座上揮案一¶
　下便下座武帝愕然志公問陛下還㑹麽帝云不¶
㑹公云大士講經竟頌曰¶
<pb:KR4d0033_SBCK_001-19a>¶
不向𩀱林&KR0009;此身卻於梁土惹埃塵當時不得志公¶
老也是恓恓去國人¶
　舉仰山問三聖汝名什麽聖云慧寂山云慧寂是¶
　我聖云我名慧然仰山呵呵大𥬇頌曰¶
𩀱收𩀱放&KR0002;爲宗&KR0016;虎由來要絶功𥬇罷不知何處¶
去只應千古動悲風¶
　舉南泉歸宗麻谷同去禮拜忠國師至路南泉於¶
　地上畫一圎相云道得即去歸宗於圎相中坐麻¶
　谷便作女人拜泉云漝麽則不去也宗云是什麽¶
　心行頌曰¶
由基箭射猿遶樹何太直千箇與萬箇是誰曾中的¶
<pb:KR4d0033_SBCK_001-19b>¶
相喚相呼歸去來曹溪路上休豋陟復云曹溪路坦¶
平爲什麽休登陟¶
　舉潙山五峯雲巖同侍立百丈百丈問潙山併却¶
　咽喉唇吻作麽生道潙山云却請和尚道百丈云¶
　我不辭向汝道恐巳後喪我兒孫頌曰¶
却請和尚道虎頭生角出荒草十洲春盡花凋殘珊¶
瑚樹林日杲杲¶
舉百丈復問五峯併却咽喉唇吻作麽生道五峯¶
　云和尚也須併却百丈云無人處斫額望汝頌曰¶
和尚也併却龍蛇陣上看謀略令人長憶李將軍萬¶
里天邊飛一鶚¶
<pb:KR4d0033_SBCK_001-20a>¶
　舉百丈又問雲巖併却咽喉唇吻作麽生道雲巖¶
　云和尚有也未百丈云喪我兒孫頌曰¶
和尚有也未金毛師子不踞地兩兩三三舊路行大¶
雄山上空彈&KR0204;¶
　舉僧問馬大師離四句絶百非請師直指某甲西¶
　來意馬師云我今日勞倦不能爲汝說問取智藏¶
　去僧問智藏藏云何不問和尚僧云和尚教來問¶
　智藏云我今日頭痛不能爲汝說問取海兄去僧¶
　問海海云我到這裏却不㑹僧舉似馬大師馬師¶
　云藏頭白海頭黒頌曰¶
藏頭白海頭黒明眼衲僧㑹不得馬駒踏殺天下人¶
<pb:KR4d0033_SBCK_001-20b>¶
臨際者是白拈賊離四句絶百非天上人閒唯我知¶
　舉金牛和尚每至齋時自將飯於僧堂前作舞呵¶
　呵大𥬇云菩薩子喫飯來師云雖然如此金牛不¶
　是好心僧問長慶古人道菩薩子喫飯來意&KR0562;如¶
　何長慶云大似因齋慶讃頌曰¶
白雲影裏𥬇呵呵兩手持來付與他&KR0002;是金毛師子¶
子三千里外見誵訛¶
　舉僧問大光長慶道因齋慶讃意旨如何大光作¶
　舞僧禮拜光云見箇什麽便禮拜僧作舞光云這¶
　野狐精頌曰¶
前箭猶輕後箭深誰云黃葉是黃金曹溪波浪如相¶
<pb:KR4d0033_SBCK_001-21a>¶
似無限平人&KR0013;陸沉¶
舉鹽官一日喚侍者與我將犀牛扇子來侍者云¶
　扇子破也官云扇子旣破還我犀牛兒來侍者無¶
　對投子云不辭將出恐頭角不全師拈云我要不¶
　全底頭角石霜云&KR0002;還和尚即無也師拈云犀牛¶
　兒猶在資福畫一圎相於中書一牛字師拈云適¶
　來爲什麽不將出保福云和尚年尊别請人好師¶
　拈云可惜勞而無功頌曰¶
犀牛扇子用多時問著元來㹅不知無限清風與頭¶
角盡同雲雨去難追師復云&KR0002;要清風再覆頭角重¶
生請禪客下一轉語問云扇子旣破還我犀牛兒來¶
<pb:KR4d0033_SBCK_001-21b>¶
時有僧出云大衆參堂去師喝云抛鈎釣鯤鯨釣得¶
箇蝦䗫便下座¶
　舉丗尊一日陞座文殊白槌云諦觀法王法法王¶
　法如是丗尊便下座頌曰¶
列聖叢中作者知法王法令不如斯㑹中&KR0002;有仙陀¶
客何必文殊下一槌¶
　舉僧從定州和尚㑹裏到烏臼烏臼問定州法道¶
　何似這裏僧云不别臼云&KR0002;不别更轉彼中去便¶
　打僧云棒頭有眼不得草草打人臼云今日打著¶
　一箇也又打三下僧便出去臼云屈棒元來有人¶
　喫在僧轉云爭奈杓柄在和尚手裏臼云汝&KR0002;要¶
<pb:KR4d0033_SBCK_001-22a>¶
　山僧廻與汝僧近前奪臼手中棒打臼三下臼云¶
　屈棒屈棒僧云有人喫在臼云草草打著箇漢僧¶
　便禮拜臼云却與麽去也僧大𥬇而出臼云消得¶
　漝麽消得漝麽頌曰¶
呼即易遣即難互換機鋒子細看劫石固來猶可壞¶
滄溟深處立須乾烏臼老烏臼老幾何般與他杓柄¶
太無端¶
舉丹霞問僧甚處來僧云山下來霞云喫飯也未¶
　僧云喫飯了也霞云將飯與汝喫底人還具眼麽¶
僧無語長慶問保福將飯與人喫報恩有分爲什¶
麽不具眼福云施者受者二俱瞎漢慶云盡其機¶
<pb:KR4d0033_SBCK_001-22b>¶
　來還成瞎否福云道我瞎得麽頌曰¶
盡機不成瞎按牛頭喫草四七二三諸祖師寳器持¶
來成過咎過咎深無處㝷天上人間同陸沉¶
　舉僧問雲門如何是超佛越祖之譚門云餬餅¶
　頌曰¶
超譚禪客問偏多縫鏬披離見也麽餬餅&KR2677;來猶不¶
住至今天下有誵訛¶
　舉古有十六開士於浴僧時隨例入室忽悟水因¶
　諸禪德作麽生會他道妙觸宣明成佛子住也須¶
　七穿八穴始得頌曰¶
了事衲僧消一箇長連床上展脚卧夢中曾說悟圓¶
<pb:KR4d0033_SBCK_001-23a>¶
通香水洗來驀靣唾¶
舉僧問投子一切聲是佛聲是否投子云是僧云¶
　和尚莫㞘沸椀鳴聲子便打又問麤言及細語皆¶
　歸第一義是否子云是僧云喚和尚作一頭驢得¶
　麽子便打頌曰¶
投子投子機輪無阻放一得二同彼同此可憐無限¶
弄潮人畢竟還落潮中死忽然活百川倒流閙&KR2247;&KR2247;¶
　舉僧問趙州和尚初生孩子還具六識也無州云¶
　急水上打毬子僧復問投子急水上打毬子意&KR0562;¶
　如何子云念念不停流頌曰¶
六識無功伸一問作家曾共辨來端茫茫急水打毬¶
<pb:KR4d0033_SBCK_001-23b>¶
子落處不停誰解看¶
舉僧問藥山平田淺草塵鹿成羣如何射得塵中¶
　塵山云看箭僧放身便倒山云侍者拖出僧便走¶
　山云弄泥團漢有什麽限師拈云三歩雖活五歩¶
　須死頌曰¶
塵中塵君看取下一箭走三歩五歩&KR0002;活成羣趂虎¶
正眼從來付獵人師髙聲云看箭¶
舉維摩詰問文殊師利何等是菩薩入不二法門¶
　文殊師利曰如我意者於一切法無言無說無示¶
無識離諸問荅是爲入不二法門於是文殊師利¶
問維摩詰我等各自說巳仁者當說何等是菩薩¶
<pb:KR4d0033_SBCK_001-24a>¶
　入不二法門師云維摩道什麽復云勘破了也¶
頌曰¶
咄這維摩老悲生空懊惱卧疾毗耶離全身太枯槁¶
七佛祖師來一室且頻掃請問不二門當時便靠倒¶
不靠倒金毛師子無處討¶
舉僧到桐峯庵主處便問這裏忽逢大蟲又作麽¶
生庵主便作虎聲僧便作怕勢庵主呵呵大𥬇僧¶
　云這老賊主云爭奈老僧何僧休去師云是即是¶
　兩箇惡賊只解掩耳偷鈴頌曰¶
見之不取思之千里好箇班班爪牙未備君不見大¶
雄山下忽相逢落落聲光皆振地大丈夫見也無収¶
<pb:KR4d0033_SBCK_001-24b>¶
虎尾兮捋虎鬚¶
　舉雲門大師垂語云人人盡有光明在看時不見¶
　暗昏昏作麽生是諸人光明自代云厨庫三門又¶
　云好事不如無頌曰¶
自照列孤明爲君通一線花謝樹無影看時誰不見¶
見不見倒&KR0016;牛兮入佛殿¶
舉雲門大師示衆云藥病相治盡大地是藥那箇¶
是自已頌曰¶
盡大地是藥古今何太錯閉門不造車通途自寥廓¶
錯錯鼻孔遼天亦穿却¶
舉玄沙示衆云諸方老宿盡道接物利生忽遇三¶
<pb:KR4d0033_SBCK_001-25a>¶
種病人來作麽生接患盲者拈槌竪拂他又不見¶
患聾者語言三昧他又不聞患瘂者教伊說又說¶
　不得且作麽生接&KR0002;接此人不得佛法無靈驗僧¶
請益雲門門云汝禮拜著僧禮拜起門以拄杖便¶
挃僧退後門云汝不是患盲復喚近前來僧近前¶
門云汝不是患聾乃云還㑹麽僧云不㑹門云汝¶
　不是患瘂其僧於此有省頌曰¶
盲聾音瘂沓絶機冝天上天下堪𥬇堪悲離朱不辨¶
正色師曠豈識玄&KR0093;爭如獨坐虚䆫下葉落花開自¶
有時復云還㑹也無無孔鐵鎚¶
舉雲巖問道吾大悲菩薩用許多手眼作什麽吾¶
<pb:KR4d0033_SBCK_001-25b>¶
　云如人夜半背手摸枕子巖云我㑹也吾云汝作¶
　麽生㑹巖云徧身是手眼吾云道即大殺道只得¶
　八成巖云師兄作麽生吾云通身是手眼頌曰¶
徧身是通身是拈來猶較十萬里展翅崩騰六合雲¶
搏風皷蕩四溟水是何埃塏兮忽生那箇毫𨤲兮未¶
止君不見網珠垂範影重重棒頭手眼從何起(喝)¶
舉僧問智門如何是般&KR0002;體門云蚌含明月僧云¶
　如何是般&KR0002;用門云兎子懷胎頌曰¶
一片虚凝絶謂情天人從此見空生蚌含玄兎深深¶
意曾與禪家作戰爭¶
舉楞嚴經云吾不見時何不見吾不見之處&KR0002;見¶
<pb:KR4d0033_SBCK_001-26a>¶
　不見自然非彼不見之相&KR0002;不見吾不見之地自¶
　然非物云何非汝頌曰¶
全象全牛翳不殊從來作者共名模如今要見黃頭¶
老刹刹塵塵在半途¶
　舉長慶有時云寧說阿羅漢有三毒不說如來有¶
　二種語不道如來無語只是無二種語保福云作¶
　麽生是如來語慶云聾人爭得聞保福云情知汝¶
向第二頭道長慶云作麽生是如來語保福云喫¶
茶去頌曰¶
頭兮第一第二卧龍不鑒止水無處有月波澄有處¶
無風浪起稜禪客稜禪客三月禹門遭㸃額¶
<pb:KR4d0033_SBCK_001-26b>¶
　舉趙州示衆三轉語頌曰¶
泥佛不度水神光照天地立雪如未休何人不雕僞¶
金佛不度爐人來訪紫胡牌中數箇字淸風何處無¶
木佛不度火常思破竈墮杖子忽擊著方知辜&KR0018;我¶
　舉金剛經云&KR0002;爲人輕賤是人先丗罪業應墮惡¶
　道以今世人輕賤故先世罪業則爲消滅頌曰¶
明珠在掌有功者賞胡漢不來全無𠆸倆𠆸倆旣無¶
波旬失途瞿曇瞿曇識我也無復云勘破了也¶
舉天平依和尚行脚時叅西院常云莫道㑹佛法¶
　覔箇舉話人也無一日西院遥見召云從依平舉¶
　頭西院云錯平行三兩歩西院又云錯平近前西¶
<pb:KR4d0033_SBCK_001-27a>¶
　院云適來這兩錯是西院錯上座錯平云從依錯¶
　西院云錯平休去西院云且在這裏過夏待共上¶
　座商量這兩錯平當時便行後住謂衆云我當初¶
　行脚時&KR0013;風吹到思明長老處連下兩錯更留我¶
　過夏待共我商量我不道恁麽時錯發足南方去¶
　時早知道錯了也頌曰¶
禪家流愛輕薄滿肚叅來用不著堪悲堪𥬇天平老¶
却謂當初悔行脚錯錯西院淸風頓銷鑠復云忽有¶
箇衲僧出云錯雪竇錯何似天平錯¶
　舉肅宗帝問忠國師如何是十身謂御師云檀越¶
　踏毗盧頂上行帝云寡人不㑹師云莫認自已淸¶
<pb:KR4d0033_SBCK_001-27b>¶
　淨法身¶
一國之師亦強名南陽獨許振嘉聲大唐扶得眞天¶
子曾踏毗盧頂上行¶
鐡鎚擊碎黃金骨天地之閒更何物三千刹海夜澄¶
澄不知誰入蒼龍窟¶
　舉僧問巴陵如何是吹毛劒陵云珊瑚枝枝撑著¶
　月頌曰¶
要平不平大巧&KR0002;拙或指或掌𠋣天照雪大冶兮磨¶
礱不下良工兮拂拭未歇別別珊瑚枝枝撑著月¶
雪竇顯和尚頌古一百則竟¶
　　　　　　　　　叅學仙都沙門　𥳑能校勘¶
